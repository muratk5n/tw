# Hafta 44

Refik Erduran

Açık konuşalım. Günlerdir Dersim konusunda sürdürülen polemiğin konusu
Dersim değil aslında. Atatürk tartışılıyor. İyi de oluyor. Her şey ve
herkes tartışılabilmeli. Çünkü bir konu için "Tartışmam, tartıştırmam"
demenin anlamı onu akılla tartma sınavının dışında tutmak, din kadar
dokunulmaz saymaktır. [..]

Belli bir şey: Mustafa Kemal de Dersim'deki isyan potansiyelinin
giderilmesini gerekli görmüş, o yönde planlar yapmış, emirler
vermiş. Bunu haklı önlem mi, feci hata mı sayacağınız bakış açınıza
bağlıdır. "Papa eleştirilemez" diye tepinen Katolik yobaz gibi kriz
geçirmek ya da "Atatürk'ün haberi yoktu, etrafı yapmış" özrüne
sığınmak komik oluyor. [..]

İnsan canına yeterince değer vermemenin estetik sakıncası da
var. Gaddarlık çirkindir. [..] Seçkinciliği, askerciliği, Batı
kopyacılığını ilericilik diye yutturma çabasını sürdüren
meslektaşlardan biri de geçen hafta "Onuncu Yıl Marşı" nostaljisi ile
icra-i zanaat ediyordu. [..] "Sesimizi yer gök su dinlesin; sert
adımlarla her yer inlesin, inlesin!" Evet, tek "inlesin" yetmez. Sert
adımlar ve tonlarla dile getirilen o sadist temenninin bir keresi
hıncımızı doyurmaz; haykırarak tekrarlarız. Ne hıncıdır bu? Neye
karşıdır? Yere, göğe, suya, "her yere" mi?

Birbirimize olmasın?

---

Dogru

Namık Çınar

465 binlik zorunlu askerine nazaran, şiştikçe şişmiş bulunan bu
profesyonel kadrolar, kurumun sadece ve sadece bürokratikleşmiş devasa
yapısını temsil eder, o kadar. [.. B]u 200 bin personelin acaba kaç
tanesi, sabahları postallarını giyip de eğitim ve tatbikat alanlarına
çıkıyor; kaç tanesi de kırmızı biyeli pantolonlarının altına
iskarpinlerini giyerek askerlik yapıyor? [..]

Denizi olmayan Ankara’da, karargâhlardaki denizci subay ve
astsubayların sayısı, sanki gemilerdekilerden daha fazla
gibidir. Üslere gidin, kışlalara gidin; hep karşılaşacağınız manzara,
eratın başına koyacak subay ve astsubayın bulanamayıp, eksik
personelle çalışılıyor olduğudur.

TSK’nın profesyonelleşmesinin önündeki en büyük engel, ilkin kendi
profesyonelleridir [..].

Gerçekte, Genel Savunma Planı’nın ihtiva ettiği “asıl muharebe
hattı”ndaki savunma mevzilerine, ya da “taarruz çıkış hattı”na yakın
olarak seçilen “toplanma bölgeleri”nde tertiplenilip, sorumluluk
sahasının eğitim ve tatbikatlarına yoğunlaşılacak yerde, şirazesinden
çıkıp, âdetâ sivil halkı denetim altında tutmak üzere, il il, ilçe
ilçe, durağanlığı esas alan kışlalar yaratılmıştır. Hele hele
karargâhlar, koca koca kentlerin en merkezdeki meydanlarında, beş
yıldızlı otellerle yarışır hâle gelmişlerdir.

TSK’nın, darbeler sürecinde geliştirerek bugünkü noktaya getirdiği ve
izlediği “askerî anafikir”, siyasallaşmasının bir neticesi olarak,
çağımızın savaşlarına karşı alınacak önlemleri içermekten çok, kendi
halkının toplumsal yaşamına ve onun siyasal kurumlarına çekidüzen
vermek üzere biçimlenmişliği ve yapılanmışlığı simgeler.

Ilginc

---

Emre Akoz

[B]izim devlet halka karşı fevkalade uyanıktır. Zorunlu askerliği
kaldırıp profesyonel orduya doğru adım atmak yerine... İnsanların
askere gitmek istememelerini, ordunun da onları artık askere almama
arzusunu paraya çeviriyor.

Zorunlu askerlik zaten düpedüz bir "angarya" (asgari ücreti bile
vermiyorlar)... Yani "kullanılan emeğin karşılığını vermeme"
mekanizmasıyken... Bu kez de "haraç" alma yolunu seçiyor devlet.

Er statüsü üzerinden hesaplarsak... 15 ay askerlik yapmamanın bedeli
30 bin liraymış. Yani bir aya 2 bin lira düşüyor [..].

Halbuki değil 2 bin lira, değil asgari ücret... Ayda sadece 20 lira
(görev tipine göre değişiyor) veriyor. Sömürü çıplak yakalandı! [..]
Bence "insan hakları" konusunda çalışan hukukçular, bizim devletin
erkek vatandaşları askerlik yoluyla çok ağır biçimde sömürmesini
"ulusal" ve "uluslararası" mahkemelere taşımalı.

Dogru

---

Bir Lojistik Destek Mekanizması Olarak Piyasa

Link ve Graeber kitabindan

Yönetimler niye vergi toplarlar? Bu sorulması pek alışık olunmayan bir
sorudur [..] Diyelim ki bir kralın aktif 50,000 kişilik bir orduyu
beslemesi, desteklemesi gerekiyor. Eğer hareket halinde değillerse,
kadim, ortaçağ şartlarında böyle büyük bir insan grubunu beslemek çok
zordur, onları desteklemek için neredeyse ordudaki asker sayısı kadar
hayvan ve çalışan insan olması gerekir. Fakat bu problemin kolay bir
çözümü vardır. Eğer kral askerlere bastığı paraları verirse, sonra
kraliyetteki tüm ailelerin ona vergi vermesini ve bu vergiyi verirken
askerlere dağıtılan paraları kullanmasını şart koşarsa, tek bir
kalemde tüm ulusal ekonomi bir askeri lojistik destek makinesi haline
döner, çünkü o noktadan sonra krallıktaki her aile bir şekilde
askerlere verilen paraları elde etmek zorundadır, ve bunu için onlara
yiyecek, içecek satmak için yarışacaktır. [Sadece] bir yan etki olarak
piyasa ortaya çıkar [..].

Bu çok detaylı bir tarif olarak görülmeyebilir, fakat tarihi kayıtlara
göre piyasanın, pazarların eski ordular etrafında birden bire
peydahlandığı bir gerçektir. Kautilya'nın Arthasasatra'sı, Sasanilerin
"egemenlik halkası", ya da Çinlilerin "Tuz ve Demir Hakkında
Düşünceler" eserleri / kavramlarına bir göz atmak bunu anlamak için
yeterlidir. Bu eserlere bakınca anlarız ki kadim yöneticiler maden
ocakları, askerler, vergiler, yiyecek konuları hakkında çok kafa
patlatmışlardır [..] Demek ki Adam Smith'e dayanan ve güya "devlet ve
piyasanın birbirine ters olduğunu" düşünen pür serbest piyasacı
görüşün aksine, tarihi kayıtlara göre aslında tam tersi vuku
bulmuştur.

Benzer şekilde modern banka sistemi Avrupa savaşlarını finanse etmek
için kurulmuştur. Sonra Merkez Bankaları bu sistemi
kurumsallaştırdılar çünkü idare ettikleri borç devletin savaş
borcuydu. Bu hep böyle olmuştur. Hatta işin ucu ta 1694' uzanıyor, o
zaman Kral William II ona Fransa'yla savaş için £1.2 milyon borç
vermiş bazı Londralı tüccarlara kendilerine "İngiliz Bankası" deme
hakkını tanıdı, ve kralın tüccarlara olan borcunu resmi kağıt para
olarak başkalarına borç verebilmesi imkanını tanıdı. Bu sayede mevcut
para sistemi doğdu. Modern para sistemi aslında devletin savaş
borcudur.

---

