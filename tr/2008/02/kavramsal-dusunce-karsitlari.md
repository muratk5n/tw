# Kavramsal Düşünce Karşıtları

Bu zihniyetin ana niteliği özel bir tip pasifliktir. Öylesine pasiflik
veya genel pasiflik değil, fakat belli bir sınırın ötesine, yani
kavramsallaştırma işleminde ve bu nedenle temel ilkelere ilişkin bir
pasiflik. Bu, gelişmesinin belli bir noktasında yeterince bilgili
olduğuna ve daha fazlasına ihtiyacı olmadığına karar veren bir
zihniyettir.

Peki bu zihniyet neyi "yeterli" kabul eder?

Arka planında olanı kolayca görebildiği, doğrudan algılanabilen
"somut" şeyleri.

Tabii ki bu somutları anlamak ve onlarla uğraşmak için de bir insanın
belli bir derecede kavramsal gelişmeye sahip olması gerekir. Fakat
hayatının ilk kısmında konuşmayı öğrenme başarısından sonra bir çocuk
ezberleme ve taklit yoluyla bu konuda sahtekarlık
yapabilir. Kavramsallaştırma karşıtı zihniyet bu gelişme seviyesinde,
fiziksel nesnelerin algılandığı o ilk seviyede durmaya karar verir ve
bir sonraki aşama olan çok önemli ve tamamen iradeye dahali olan
aşamaya, yani taklitle öğrenilemeyen daha üst seviyedeki
soyutlamalara, birinden diğerine varabilme aşamasına girmeyi
istemez. Böyle bir akıl bir şehrin ya da ülkenin skandallarını (ikinci
elden) kavrayabilir, fakat "dünya" veya "kainat" kavramlarını veya
bunlara ait olayların "skandallar" olmadığı gerçeğini kavrayamaz.

Kavramsallaştırma karşıtı (KK) zihniyet çoğu şeyi indirgenemez
gerçekler olarak alır ve onları "geçerliliği kendinden gerçekler"
olarak kabul eder. Kavramları (ezberlenmiş) algılamalarmış gibi görür;
yani soyutlukları "algılanan somut şeyler" zanneder. Böyle bir
zihniyet için, her şey verilidir: Zamanın akışı, dört mevsim, evlilik
kurumu, hava, çocukların meydana gelmesi, bir sel taşkını, bir yangın,
bir deprem, bir devrim, bir kitap - bunlar aynı düzeydeki
olaylardır. Metafizik eseri olan ile insan yapımı arasındaki fark bu
zihniyet için bilinmemekle kalmaz, iletişimi de mümkün değildir.

Bir insan aklını harekete geçiren iki temel soru "niçin" ve "ne için"
KK bir zihniyete yabancı olan şeylerdir. Sorulduklarında bu sorular
klasik olarak kabul edilenlerden öte bir cevap getirmezler. Cevaplar
genellikle "hayat böyledir" veya "öyle kabul edilir" tarzındadır.

Sonuç olarak "neden?"'e olan ilginin eksikliği nedensellik kavramını
ortadan kaldırır ve bu insan için geçmişi kesip atar. "Ne için?"'e
olan ilginin olmayışı uzun vadeli amacı ortadan kaldırır ve o da
geleceği kesip atar. Bu nedenle KK bir zihniyet için sadece bugün
tamamen gerçektir. Geçmişe ait kırıntılar rastgele olay kırıntıları
gibi, anlamı ve amacı da olmayan küçük bir hatıra konuşması gibi
durmaktadır. Fakat gelecek bir boşluktur; çünkü gelecek algısal olarak
anlaşılamaz, KK zihniyetin kafası algı ötesine ulaşamaz.

KK bir kişinin aklında, bütünleştirme sürecinin yerini, bir araya
getirme süreci almıştır. Onun bilinçaltının depoladığı ve
otomatikleştirdiği fikirler değil, birtakım somut şeylerin, rastgele
gerçeklerin ve tanımlanmamış duyguların tasnif edilmeden yığılmış
zihin dosyaları halindeki belirsiz birikimidir. Bu belli bir seviyeye
kadar -yani bu kişi dosyaları benzer şekilde yığılmış kişilerle karşı
karşıya olduğu müddetçe- iş görür ve burada tüm dosyalama sisteminde
araştırma yapılması asla gerekmez. Bu gibi sınırlar içinde, kişi mutlu
bir şekilde yaşamını devam ettirecektir.

Bu zihniyetteki bir kişi (onları nereden ve nasıl aldığını
hatırlamaksızın) bazı soyut fikirleri benimseyebilir veya bazı
entellektürel inanışlara sahip olduğunu ifade edebilir. Fakat birisi
ona belli bir fikir hakkında ne kastettiğini sorarsa, cevap
veremeyecektir. Eğer birisi ona inandığı şeylerin sebeplerini sorarsa,
inandığı şeylerin rüzgarda savrulan kırılgan bir yaprak olduğunu
anlayacak ve sormayı aklına asla getirmediği soruların ne kadar fazla
olduğu gerçeğiyle sarsılacaktır.

Bu tip bilgi idaresi (ya da olmayışı) ve sistematiği, başkası bu
düşüncenin hiçbir kısmına itiraz edilmediği müddetçe devam
edecektir. Fakat karşı çıkıldığında kıyamet kopar - çünkü KK zihniyet
bilmektedir ki tehdit edilen belli bir fikir değil, o aklın
tümüdür. Kopan kıyamet korkudan içerlemeye, ısrarla göz ardı etmeye,
düşmanca tutuma, paniğe, kötülüğe ve nefrete kadar değişiklik
gösterebilmektedir.

KK zihniyetin en iyi gösterimi yıllar önce okuduğum bir romandaki
küçük bir olaydadır. Sıradan tipik bir sarışın, bir üniversiteli
gençle çıkar, daha sonra kendisine iyi vakit geçirip geçirmediği
sorulduğunda şöyle yanıtlar: "Hayır, çocuk berbat derecede can
sıkıcıydı. Bahsettiği şeylerin hiçbirini daha önce duymamıştım".

Somut şeylere bağlı olan KK sadece aynı tip "sınırlı" dünya tarafından
aynı şekilde somut şeylere bağlı insanlarla uğraşabilir. Bu zihniyet
için bu durum, insanların soyut prensiplerle uğraşmak zorunda
olmadıkları bir dünya ifade etmektedir. Eleştirilmeksizin kesin olarak
kabullenen ezberlenmiş davranış kuralları, prensiplerin yerine
konmuştur. Böyle bir dünyada "sonlu" olan şey onun kapsamı değil, o
dünyada yaşayan insanların ihtiyaç duyduğu zihinsel çabanın
derecesidir. Onlar "sonlu" dediklerinde "algısal" demek isterler.

Bu zihniyetteki insanlar, kendi kurallarının sınırları içinde faaliyet
göstermekte özgürdürler, yani sonuçları konusunda endişelenemeden
somut şeylere, sebebler konusunda endişelenmeden sonuçlara ve olgulara
teorinin "soyutluğu" tarafından zorlaştırılmamış münferit olaylar
olarak yaklaşmakta ve dolayısıyla kendilerini emniyette hissetmekte
özgürdüler.

Neye karşı emniyette? Bilinçli olarak cevap verirler: "Yabancılara
karşı". Aslında cevap şudur: Temel ilkelerle uğraşma gereksinimine
karşı emniyette.

Bir KK kişinin her şeyden daha fazla korktuğu şey felsefenin
esaslarıdır (özellikle de etiğin esasları). Onları anlamak ve
uygulamak uzun bir kavramsal zincir gerektirir, fakat o, beynini bu
zincirin ilk halkalarından sonraki halkalarına ulaşabilme yeteneğinden
mahrum bırakmıştır. Eğer onun sahip olduğunu söylediği inançlara (yani
onun grubuna ait kurallar ve sloganlara) karşı çıkılırsa, bilincinin
bir sis içinde kaybolduğunu hisseder. Bu yüzden yabancılardan
korkar. "Yabancılar" kelimesi ona köyünün, kasabasının veya çevresinin
sınırları ötesindeki, onun "kurallarıyla" yasamayan tüm insanların
dünyası anlamına gelir. Yabancıların kendisi için neden ölümcül bir
tehdit olduğunu ve neden içini çaresiz dehşet duygularıyla
doldurduklarını bilmez. Tehdit varlıklarla ilgili değilir, psikolojik
ve epistemolojiktir. Bunlarla başa çıkmak, onun kendi "kurallarının"
uşüne çıkmasını, soyut prensipler seviyesine çıkmasını gerektirir. O
ise, buna kalkışmaktansa ölmeyi tercih eder.

"Yabancılara karşı korunma" onun ait olduğu gruba bağlanmaktan
beklediği faydadır. Karşılığında, grubun ondan istediği şey grubun
kurallarına itaattır ve o bunlara uymaya razıdır. Bu kurallar onu
soyut düşüncenin dehşetinden "koruyan şeydir". Bu kurallar kim
tarafından konmuştur? Teoride, gelenekler tarafından. Aslında,
hasbelkader o grubun liderleri olmuş kişiler tarafından - o kişinin
zihninde ise bu kurallar onun bilmek zorunda olmadığı sırları bilenler
tarafından konulmuştur.

Dolayısıyla böyle bir insanın varlığını sürdürmesi, fikirlerin yerine
insanların konmasına ve insan yapımı olanın düşüncesel olanın uşunde
tutulmasına bağlıdır. Düşüncesel konular onun kavramasının ötesindedir
-tabiatın kanunları algısal olarak kavranamaz- fakat insan yapımı
kurallar onu psikolojik ve varoluşsal olarak bilinmeyenlerden koruyan
mutlaklardır. Eğer başı derde girerse, grup onu kurtarmaya gelir; kişi
grubun yardımını kazanmak zorunda değildir, bu yardım ona otomatik
olarak verilir. Bu onun kendi faziletlerinin, kusurlarının veya
hatalarının güvenilmez lütfunun değil, onun gruba ait olması
gerçeğinin bir sonucudur.

Akılcı olanın ahlaki olduğu prensibinin bir örneği, kavramsal düşünce
karşıtlarının büyük ölçüde ahlak karşıtı da olmalarıdır. Böyle
grupların hepsinin temel düsturu, başka her türlü kuralın üstünde
tuttukları gruba sadakattır. Fikirlere değil, fakat insanlara -
grrubun az olan ve genelde töresel olan inançlarına değil, grup
üyelerine ve liderlerine sadakat. Belli bir üye haklı veya haksız
olsun, diğerleri onu yabancılara karşı korumak zorundadır - o işer
suçlu ister masum olsun diğerleri yabancılara karşı onun yanında
durmak zorundadır, o işinin ehli olsun veya olmasın, diğerleri
yabancılara tercihen onu ise almalı ve onunla ticareti diğerine tercih
etmelidir. Böylece gruba aidiyet ahlak ve adaletin üstünde bulunur.

Irkçılık KK zihniyetin açık bir ifadesidir. Yabancı düşmanlığı, yani
ülkenin dışından gelenlere duyulan korku ve nefret te böyledir. Bir
insanın toplumdaki konumunu doğumuna göre belirleyen herhangi bir kast
sistemi de böyledir - bir kast sistemi sadece aristokratlar arasında
değil, belki de daha ateşli bir şekilde sıradan insanlar arasında ve
hatta" yerlerini bilmek isteyen" ve onu kıskanç bir şekilde hem
yukarıdaki hem aşağıdaki yabancılara karşı koruyan serfler arasında
özel bir tip grub saygısı ile ölümsüzleştirilir. Sosyalizm de
böyledir. Herhangi bir tip ataya tapma veya aile dayanışması da (aile
amcaları , halaları ve üçüncü dereceden kuzenleri içerir)
böyledir. Herhangi bir suç çetesi de böyledir.

Kabilecilik (var olan her türlü KK zihniyet grubuna verilebilecek en
iyi isim budur) Avrupa'da egemen bir unsurdur ve bu unsur, Avrupa'nın
uzun süreli kast sistemlerinin, ulusal ve yerel şovenizminin, vahşi
güce dayalı yönetimlerinin ve sonu gelmez kanlı savaşlarının
karşılıklı olarak güçlendirdiği sebep sonuç ilişkilerine
dayanmaktadır. Buna bir örnek olarak, yıllardır küçük gelenek veya dil
farklılkları için yök etme amacıyla birbirleri üzerine çullanan Balkan
uluslarına bakın.

Kabilecilik korkunun bir ürünüdür ve korku, bir insanın hayata kalma
yeteneğini, yani aklı inkar eden herhangi bir kişi, kültür veya
toplumdaki egemen duygudur. Felsefe akıl dışılığın ilkel bataklığına
kaydıkça, insanlar psikolojik ve varoluşsal olarak onun sonucu olan
kabileciliğe itilirler. Eğitim de burada rol oynar: John Dewey'in [2]
"kademeli eğitim" teorisi (ülkedeki -ABD- okullarda neredeyse yarım
yüzyıl egemendi) bir çocuğun kavrama melekesini körelten ve yerine
"sosyal adaptasyon" koyan bir metot oluşturdu. Bu teori kabile
zihniyeti oluşturmanın sistematik girişimiydi ve hala öyledir.

Günümüzde kabileciliğin alt sınıfların (fakirlerin, çaresizlerin,
cahillerin) değil, entellektüellerin, üniversite eğitimli
"seçkincilerin" (bu tamamen kabileci bir terimdir) bir ürünü olduğuna
dikkat edin. Büyük sürülerin veya çetelerin çoğalmasını izleyin. Tüm
bu çetelerin ortak paydası aksiyona değil, gösteriye (toplu gösteri),
tartışmaya değil bağırmaya, başarmaya değil, istemeye, düşünmeye değil
hissetmeye, değerler peşinde koşmaya değil, "yabancıları" lanetlemeye,
yani algısal bir beynin uğraşabileceği şeylere olan inançlarıdır.

Siz herhangi bir problemi çözeceği inançlarıyla vücutlarıyla trafiği
durdurarak caddeleri tıkayan (ya da bir "kabirde" kendini yerlere
atan) akıl ve bilim savunucuları göremezsiniz. Bu mantıksal bir
imkansızlıktır.

---

[1] Philosophy: Who Needs It. 1968, Ayn Rand. Ustteki bolum kitabin
"Kayip Halka" adli bolumunden derlenmistir. Metnin Ingilizcesini
surada bulabilirsiniz.

[2] John Dewey Türkiye'nin ilk eğitim politikası oluşturulurken
danışılan en önemli isim olmuştur. Kendisi 1924'te Türkiye'ye gelmiş,
durumu inceleyip sunduğu rapor, Tevhid-i Tedrisat'ın temeli
oluşturmuştur.

[3] Benim KK zihniyet ile ilgili en ilginç duyduğum hikaye şudur: Bir
üniversite öğrencisi bazı beğendiği köşe yazılarını bir email
listesine arada sırada göndermektedir, fakat bazen yazarın ismini sona
eklemeyi unutmaktadır. Kemalist bir tanıdığı ise, ve sadece o Kemalist
tanıdığı, bu olduğunda sürekli ona "bu yazıyı kimin yazdığını"
sormaktadır. Final analizde bu sorunun sebebi şudur: Kemalist soyut
olan fikirler ile düşünememekte, onun yerine daha somut olan kişileri
koymaktadır. Bir paket olarak herhangi bir yazıyı olduğu şekilde,
içeriği üzerine, fikren irdeleyecek, ondan faydalanabilecek ya da onu
reddedebilecek durumda değildir - önemli olan "grup" içindekilerin ne
söyledikleridir çünkü ancak o sayede söylenenler koşulsuz olarak
alınabilecektir - kabileye aidiyetin önemli bir unsuru budur. Bu
şekilde KK zihniyet düşünmekten kurtulabilecektir ve işte bu sebeple
yazarın kim olduğunu bilmelidir.

[4] Ayn Rand'ın en ünlü öğrencisi eski FED başkanı Alan
Greenspan'dır. Gençliğinde Greenspan ve diğer birkaç öğrenci Rand'ın
etrafında bir grup oluşturmuşlardı. Kendilerine felsefi bir espriyle
"kollektif (the collective)" diyorlardı. Bu esprinin özü, Rand'ın
felsefesinin bireycilik/özgürlük taraftarı ve kolektivisim karşıtı
olmasıdır.


