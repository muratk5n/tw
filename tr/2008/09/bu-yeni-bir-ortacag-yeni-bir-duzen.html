
<html>
  <head>
      <meta charset='utf-8'>
      <meta http-equiv="X-UA-Compatible" content="IE=edge">
      <meta name="viewport" content="width=device-width, initial-scale=1.0"/>
      <script type="text/x-mathjax-config">MathJax.Hub.Config({  tex2jax: {inlineMath: [["$","$"]  ]}});</script>
      <script type="text/javascript" src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
      </script>
      <link rel="stylesheet" type="text/css" media="screen" href="/css/style.css">
      <link href="https://fonts.googleapis.com/css2?family=Pinyon+Script&display=swap" rel="stylesheet">
      <title>thirdwave</title>
      <link rel="canonical" href="/tw/en/" />
    </head>        
    <body>
      <div id="header_wrap" class="outer">
        <header class="inner">
          <h1 id="project_title">
            <a href="/tw/en/"
               style="font-size: 60px;color:white;letter-spacing: 5px;font-family: 'Pinyon Script', cursive;">TW</a>
          </h1>
          <font color="gray" size="2">Github Mirror</font>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
<h1>Bu Yeni Bir Ortaçağ; Yeni Bir Düzen Değil</h1>
<p>Parag Khanna</p>
<p>İmparatorluklar, çokuluslu şirketler, mega-yardımseverlerin
(philanthropists) at koşturduğu bir zamanda hiçbir "düzen" küresel
olamaz.</p>
<p>Dünya olarak girdiğimiz, çıktığımız düzenler sizi ilgilendiriyorsa,
bugünlerde "Yeni Yeni Dünya Düzeni" gibi bir zamana girdiğimizi
söyleyebilirim. Bush I'in Yeni Dünya Düzeni Somalia, Rwanda ve
Bosna'da sarsıntıya uğradı. 90'lı yıllarda Bill Clinton'un
Pax-Amerikana fikrini küreselleşme jargonuyla ambalajlamaya çabası
9/11'de paramparça oldu. Son 7 yıldır da "Teröre Karşı Savaş" adında
bir dünya düzeni paradigması altında yaşıyoruz, fakat bu "düzen",
milletler arasını kapatacağına daha fazla ayrılıklara sebep oluyor.</p>
<p>Çok değişik bazı şartlar peydahlandı. Öncelikle dünya, ileriye dönük
bir yol haritası çizmek için Amerika'yı, ve sonraki başkanını,
beklemeyi bıraktı, ve bunun yerine dünyadaki geri kalan %96'lik bölüm
kendi işine bakmaya karar verdi. Ve "işler" de tıkırında... Yeni
ortaya çıkan güçler, üretim ve finans merkezleri olan Rusya, Çin,
Hindistan, Brezilya, Suudi Arabistan, Kazakistan, Birleşik Arap
Emirlikleri ve diğerleri hızla kendi aralarında bağlantılar
oluşturdular bile. Amerikalılar küresel ekonomik yavaşlamayı
göstererek dünyanın hala ekonomik olarak "bağımsız (decoupled)"
olmadığı hakkında övünüyor olabilirler, ama Amerikalılar yükselen yeni
ekonomiler kendi başlarına kuvvetli bir dinamik olamasalardı, bu
krizin çok daha derin olabileceği gerçeğini gözden kaçırıyorlar.</p>
<p>Bu yeni ekonomi, yeni jeopolitikanın temel taşını oluşturmakta ve ABD
bu dinamiği şekillendirmekten ziyade ona göre kendini şekillendiren
bir pozisyonda buluyor kendini (responding rather than
shaping). Dünyanın Bush-II öncesi yumuşak ve ılımlı Amerikaya
ısınacağı ve hemen eski günlere döneceği fikri kolay inanılacak bir
kavram değil. Böyle bir dünyaya dönülse ne olacak ki? Rusya Gazprom
diplomasisini ve askeri kuvvet kullanımını bırakıp Ukrayna'ya ve
komşularına kabadayılık yapmaktan ve onların toprağını gasp etmekten
vaz mı geçecek? İran nükleer silah arayışını mu durduracak? Ya da Çin,
ABD'nin "haydut devlet" diye nitelediği ülkelere askeri, finansal,
diplomatik ve her türlü diğer yardımı yapmaktan mı vazgeçecek? Sadece
ve sadece tüm bunları değiştirebilecek bir Amerikan başkanı "yeni
dünya düzeni" kelimelerini telafuz etmeyi hakeder.</p>
<p>Yeni bir dünya düzeninden bahsetmek, gücün stabil bir şekilde dağıldığı bir düzenden bahsetmek demektir. Fakat şimdiden doğru dürüst tahmin edilebilecek hiçbir kalıp (pattern) ufukta gözükmemektedir. Güç, eski kalıplarından sızarak, hem Çin gibi ağırsıklet aktörlere, hem de AB gibi dünyanın en büyük ekonomik gücüne gitmeye başlamıştır. Askeri bağlamda Ortadoğu ve Asya hızlı büyümeler ve yığılmalara (build-up) sahne olmaktadır, Latin Amerika bu durumdan muhaf değildir, Rus bombardıman uçakları yakın zamanda Venezuella'da bir tatbikatta kullanılmak üzere ülkeye buyur edilmiştir. Böyle bir ortamda yeni düzen yerine "Yeni Ortaçağ" kelimeleri aslında daha uygundur, çünkü aynen Ortaçağ'da olduğu gibi bugünde sadece ülkelerin değil, imparatorlukların, çokuluslu şirketlerin, dini akıncıların/sefercilerin (crusaders), devletten bağımsız aktivistlerin ve mega-hayırseverlerin cirit attığı bir dünyada yaşamaktayız, ve bu aktörler, kompleks bir matriksi andıran 21. yüzyıl güç dinamiğinin her katmanında boy göstermektedirler. Düzen, olacaksa, küresel değil, en fazla bölgesel olarak düşünülebilir, ki bu şartlarda doğu Asya kaçınılmaz olarak Çin'in, kuzey Afrika ise kaçınılmaz olarak AB'nin etkisi altına düşecektir.</p>
<p>Eski düzeni temsil eden kurumlar bırakın yük altında ezilmeyi, efektif
olarak çökmüş durumdadırlar. Ülkeler, Dünya Ticaret Örgütünü
umursamadan hızla ikili ve bölgesel ayrıcalıklı ticari ilişkiler
kurmaktadırlar. DTO, geçtiğimiz haftadaki Doha toplantısında hiçbir
sonuca ve anlaşmaya ulaşamayarak etkisizliğini tescil etmiştir. BM
güvenlik konseyinin içeriği Soğuk Savaş bitişi öncesinden bu yana
değişmemiştir. IMF ve Dünya Bankası marjinal oyuncular haline
gelmiştir çünkü 'yardım' kavramı yerine, ona rakip olarak çok daha
hızla ve büyük hacimde gelebilen direk yabancı yatırımı ortaya
çıkmıştır. Peki bu Yeni Ortaçağ'a gereken Yeni Dünya Düzeninin
mimarisi nerede?</p>
<p>Tarihten biliyoruz ki, böyle mimariler ya büyük bir savaştan sonra, ya
da aşağıdan yukarıya (bottom up) şekilde meydana çıkıyor. Alttan
yukarı olan sistem Uzakdoğu'da şimdiden şekillenmeye başladı
zaten. Tek soru böyle bir düzenin bile nereye kadar
uzanabileceği. Asya, günümüzün en kalabalık nüfusa ve en çok paraya
sahip olan kıtasıdır. Geçtiğimiz senelerde AB'yi kıskandıracak bir
alfabe çorbası ortaya çıktı; ASEAN+3, ve pek çok diğer kısaltmalar,
Çin'in Japonya'dan başlayarak Avustralya, Kore gibi aktörleri ticari
ilişki, yatırım, ve saldırmazlık anlaşmaları ile kendine çekerek
ortaklıklar oluşturduğu bir realiteyi gösterdi.</p>
<p>Bu birliktelikler laftan ibaret değil - Asya diplomasisi somut
sonuçlar elde etti. Shangai Ortaklığı Organizasyonunun ülke
sınırlarını teftiş eden kanadı Orta Asya'da kontra-terör
operasyonlarını ve ticareti idare ediyor ve yakında NATO tarafından
Afganistan'ı stabilize etmek için çağırılabilir. Doğu Asya'nın büyük
güçleri beraber savunma tatbikatları yapıyorlar, ve beraber
petrol/doğalgaz arama çalışmaları yapmayı planlıyorlar. Asya'nın
ötesinde Basra Körfezi petrol üreticileri ve onların milli yatırım
fonları kendilerini hızla Hindistan ve Çin talebi ve piyasalarına göre
şekillendirmeye başladılar çünkü bu piyasalar Batı'dakilerden çok daha
karlı. Batı belki bir gün Ortadoğu petrollerine olan bağımlılıktan
kendini kurtarabilir ama bu, Doğu'nun aradaki petrol üreticileri
üzerinden yeni bir güçlü pozisyon elde etmesi sonucunu ortaya
çıkaracaktır. Afrika'da pek çok ülke Çin'in ülkelerine yaptığı
yatırımlardan faydalanmıştır. Bazıları Çin'i "yeni sömürgeciler"
olarak etiketlemektedirler fakat Çin, hiçbir şeyin uzun süre gizli
kalamadığı şeffaflık çağında kötü yaptıklarından utanmayı Batı'dan çok
daha hızlı bir şekilde öğrenebilir.</p>
<p>Yani evet, belki de yeni bir dünya düzeni olacaktır, fakat bu düzen
Washington'dan değil Beijing'den dikte edilen bir düzen
olabilir. Soğuk Savaş hiçbir zaman gerçek bir Doğu-Batı rekabet
olmadı, çünkü gerçek Doğu daha yeni ayaklanmaya başlıyor. Önümüzdeki
yıllarda hangi yeni düzeni kurarsak kuralım, bu düzenin doğuyu ve
batıyı, kuzey ve güneyi, kamusalı ve özeli, uluslararası ve küreseli
dengelemesi gerekecek. Bu düzene ne isim verirsek verelim, geçmişteki
düzenlere oranla insanların çok daha fazlasını içereceği kesin.</p>
        </section>          
      </div>
    </body>
</html>
