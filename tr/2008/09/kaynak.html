
<html>
  <head>
      <meta charset='utf-8'>
      <meta http-equiv="X-UA-Compatible" content="IE=edge">
      <meta name="viewport" content="width=device-width, initial-scale=1.0"/>
      <script type="text/x-mathjax-config">MathJax.Hub.Config({  tex2jax: {inlineMath: [["$","$"]  ]}});</script>
      <script type="text/javascript" src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
      </script>
      <link rel="stylesheet" type="text/css" media="screen" href="/tw/css/style.css">
      <link href="https://fonts.googleapis.com/css2?family=Pinyon+Script&display=swap" rel="stylesheet">
      <title>thirdwave</title>
      <link rel="canonical" href="/tw/en/" />
    </head>        
    <body>
      <div id="header_wrap" class="outer">
        <header class="inner">
          <h1 id="project_title">
            <a href="/tw/en/"
               style="font-size: 60px;color:white;letter-spacing: 5px;font-family: 'Pinyon Script', cursive;">TW</a>
          </h1>
          <font color="gray" size="2">Github Mirror</font>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
<h1>Kose yazisi</h1>
<p><img alt="" src="kaynak.jpg" /></p>
<p>Araya KAYNAR</p>
<p>Son zamanlarda kargaşa ve karmaşa görülüyor. Herkes olanlara bir sebep
arıyor. Ben ortadan, alttan, ve üstten eşzamanlı olarak yaklaşarak
yeni oluşuma bir model çıkartmaya uğraşıyorum. Buna sağ, sol, penaltı,
gol modeli diyorum.</p>
<p>Herkesin beklentilerini şöyle formülleştirebiliriz. Dış güçler. Ulus
devlet ve ulusötesi futbol kulüpleri arasında bir bilek güreşine şahit
oluyoruz. Herkes olayların kendi lehine gözükmesini istiyor ve
mutfakta ona göre yemek yapıyor. Ben ana yemekler yerine aperatifleri
düşünüyorum. Rus salatası mı, Amerikan salatası mı? Operasyonlar bu
şekilde planlanıyor. Kimse sormuyor: "bu olanlar kime yarar?",
"eniştem beni niye öptü?". Belki o sabah iyi bir traş oldun, ondan
öptü. Bunu kimse düşünmüyor.</p>
<p>Soğuk Savaş döneminde sağ sola, sol sağa dönük istihbarat
toplardı. Artık sol soldan, sağ sağdan istihbarat toplamaya
başladı. Bu karışık bir durum. Yani iki taraf aynı taraf. Benim bile
kafam karıştı. Dış güçler iç güçlerle iç içe, içerisi dışarıda. Neler
oluyor? Bir salata.</p>
<p>İstihbarat örgütlerinin takip ettiği planlar bellidir. Biri devre dışı
bırakılacaksa, yürüdüğü yola bir muz parçası bırakılır. Bu kişi kayıp
düşünce yere basını çarpar ve bundan dış örgütler faydalanır. İki
turlu proje vardır. A projesi, B projesi. Bu harflerin içini dış
güçler doldurur. Zamana göre bu anlamlar değisebilir, iç güçler dış
güçler olabilir. Ama bu harfler değişmez. Muhakkak birileri
faydalanır.</p>
<p>Ülkemiz artık projesi tanımlanan değil, projesini "tanımlattıran" ülke
seviyesine gelmelidir. Ben buna C planı diyorum. Düşünce kuruluşları
bu konu hakkında düşünceler kurmalı, bezirgan davranışlardan kaçınarak
tek boyutlu siyaset yerine çok boyutlu siyasete yaklaşmalıyız.</p>
<p>Not: Mahir Kaynak hicivlemesi, Allah rahmet eylesin</p>
        </section>          
      </div>
    </body>
</html>
