# Milli Söylem, Göçmenler, Anadolu

J. Tolay

Ulusların kurgusal / hayali oluşlarını anlamak için önemli bir öğe
tarihi ulusal söylemdir, ve kurucuların tarih hafızasını kontrol etmek
istemeleridir, ki bu sayede belli bir şekildeki ulus-devlet fikrini
yaratmak ve korumak isterler. Tarihin tabii ki devlet oluşumunda
merkezi bir rolü vardır, sadece o tarihte önceden olanların
belgelendiği için değil, o tarihin ülkenin kimliğini tanımlamasındaki
ana rolü yüzünden. Ulus-devlet ve milliyetçilik hakkında yapılan
araştırmalar gösteriyor ki tarihteki belli olayları belli bir grubu
yüceltecek şekilde sunmak, hatta yoktan yaratmak şimdiye kadar görülen
ulusların oluşmasında temel oluşturuyor (Anderson, 1991; Gellner,
1983).  Tarihsel olaylar ve şahsiyetler sembol ve 'kim olduğumuz'
hakkında referans haline geliyorlar. Muhakkak tarih araştırmalarında
[diğer bilim dallarında olduğu gibi] kısmi subjektif bakış açıları
olabiliyor fakat bu sübjektiflik milli tarih denen oluşlarda çok daha
belirgin hale geliyor. Gellner'in sözleriyle "[milliyetciligin]
koruduğu, kolladığı, tekrar ayaklandırmak istediğini iddia ettiği
kültürler aslında tamamen kendi uydurmasıdır, ve o kültürel öğelerin
tanımları, içeriği değiştirile değiştirile artık tanınmaz hale
gelmiştir". (Gellner, 1983, sf. 56).

Milli tarih bazı olayları örtbas etmek, diğerlerini daha fazla
vurgulama sürecidir, ki bu süreç tarihi bir tür sosyal kurgu haline
getirir, gerçi bu kurgunun sınırları akademik olarak bilinen tarih
etrafında dönmelidir fakat çoğu zaman bu böyle olmaz (Berger, Donovan,
& Passmore, 2002). Milli söylem bu sebeple tarihi gerçeklerden çok
gündelik siyasi ihtiyaçları yansıtır, o zaman 'bir ulusun tarihini
yazmak moderniteye yakıt sağlayan o ilkel karmaşayı seslendirmektir'
(Bhabha, 1990, sf. 294).

Türkiye tarih yazıcılığı bu tür bazı öğeleri dışarıda bırakıp,
bazılarını dahil eden 'Türk' kimliği yaratmanın ilginç bazı
örneklerini sunuyor bize (Çagaptay, 2006). Ondokuzuncu yüzyıldan önce
kendini Türk ulus-devleti diye gören bir şey yoktu. Geniş ölçekte
bilinçli / kasti ya da dolaylı şekilde Türk kimliği yaratma süreci
Osmanlı imparatorluğu sonlarında, imparatorluk içinde kendini
milliyetçi, reformcu gören kişilerle beraber başladi (mesela 19'uncu
yüzyıl sonunda Genç Osmanlılar, ve erken 20'inci yüzyılda Genç Türkler
hareketleri). Bu hareketler 1923'te doğan Türk Cumhuriyeti'na varlık
sebebi sağlamalarıyla zirveye vardılar; Mustafa Kemal'in "Türk
ulus-devleti"'ne ev sahipliği yapan "Türk devleti" kurgusu onların
düşüncelerini radikal, somut, ve kapsayıcı yeni bir seviyeye taşıdı
(Karpat, 2001).

Kemal yönetimi geniş ölçekte ve hedefli bir tarih yazma projesini ele
aldı. 1932'de ilk Türk Tarih Kongresi toplandı, burada Türk Tarihinin
Ana Temaları sunuldu, ki temanın ana hattı 'Türk Tarih Tezi' denen bir
kurguydu. Bu teze göre

>Türkler büyük ve kadim bir ırktır [..] Orta Asya'da bir iç deniz
>etrafına aydınlık bir medeniyet yarattılar [..] İklim değişikliği
>sebebiyle bu iç deniz kuruyunca evlerini terkedip dünyanın her bir
>yanına dağıldılar ve böylece dünyanın o noktalarına medeniyet
>taşıdılar. Çin'e gittiler, Doğu'ya gittiler, Hindistan'a, oradan da
>güneye gittiler. Mısır'a, Mezopotamya'ya Fars'a, Anadolu'ya,
>Yunanistan'a, İtalya'ya, sonra Batı'ya ulaştılar (Çagaptay, 2006,
>sf. 51)

Cumhuriyet'in bu belirleyici, gelişimsel dönemi Osmanlı öncesine
gitmeye mecbur olan ve Orta Asya'ya dayanan bir Türkiye tarih
vizyonunu oluşturmakta başarılı oldu. Bu sebeple bugün Türkiye'de
'bizim tarihimiz'den bahsetmek Orta Asya'dan Anadolu'ya göçen
Türklerin tarihinden' bahsetmek anlamına geliyor. Bu bahis Türkiye'nin
coğrafyasının tarihinden farklı bir şey, çünkü coğrafyanın tarihine
bakılsaydı 1000'lı yıllardaki ilk Türki kabileler gelmeden önceki
tarihi işlemek gerekirdi, o Türki kabilelerin karıştığı toplumların
geniş tarihini ele almak gerekirdi (mesela Yunanlar, Ermeniler,
Süryaniler, Araplar, Kürtler, vs). Bu vizyon diğer yandan bazı
spesifik göçlere vurgu yapıyor, diğerlerini önemsiz sayıyordu.

Ben 2008 ve 2013 arasında halk arasında Türkiye'ye olan bu göçler
hakkına bilgiyi ölçmek için Türkiye'de yarı yapılı, resmi mülakatlar
gerçekleştirdim. Mülakatlar sırasında açık bir şekilde belli oldu ki
soru sorulanlar Türkiye tarihindeki birkaç göçten haberdarlar ama
diğerleri hakkında hiçbir şey bilmiyorlar, en azından diğer göçlerin
'tanımlayıcı bir göç hikayesi' olduğunu düşünmüyorlardı. Bu
düşüncelerin ilköğretim müfradatıyla bağlantıları olduğunu
gözlemledik. Mülakatlar sırasında cevap verenler göçlerin Türk
tarihinde çok önemli rol oynadığına vurgu yaptılar. Spesifik olarak 3
türlü göç tecrübesi sürekli gündeme getirildi 1) Türk insanları zaten
hep hareket halinde olmuştur, çünkü onların ilk baştaki yaşayış tarzı
göçebeliktir (burada kabaca Türklerin Orta Asya geçmişine vurgu
yapılıyor) 2) Türk insanları göçlere kucak açmıştır ve gelenlerin
çeşitliliğini kabul etmiştir (kabaca Osmanlı zamanı kastediliyor
burada) 3) Türk insanının kendisi sonradan da tekrar göçmeye
başlamıştır (kabaca 20'inci yüzyıla referans)

<a name='part2'></a>

Ankete cevap verenlere göre Türklerin tarihinin en tanımlayıcı kısmı
göçmektir, ve göçme kültürüyle temelden bir ilişkide olmak, göçebe
insanlar olmak, ve yüzlerce yıl sürekli göçme halinde olmaktır. Bu
mealdeki ifadelerin bazılar şöyleydi:

>Türklerin gidiş yönü her zaman Batı'ya doğru olmuştur. Orta Asya'dan
>geldik Vienna kapısına dayandık, şimdi de Batı Avrupa'ya ve yakında
>Brüksel'e gidiyoruz
>
>Bin sene önce Orta Asya'dan geldik. Göçmenlerin coğrafyasından geliyoruz.
>Bizim kimliğimiz budur.
>
>.. kültürel açıdan söylüyorum. Çünkü, Orta Asya'dan göçmüş olmak sebebiyle,
>yani, bildiğiniz gibi, göçmek bizler için çok normal bir şey
>

Ve daha önce söylediğimiz gibi, hakikaten bu "Türk Tarih Tezi"
etkisiyle öğrencilere okulda Türklerin tarih öncesi, neolitik
çağlardaki göçleri öğretiliyor ki bu insanlar dünyanın dört köşesine
uygarlık taşımış gibi gösteriliyor.. [Bu] ilk Türk göçü imajı
Türklerin bilincine kazınmış durumda, "bu tarih bilinci Asyalı
geçmişinin, onun etkisini sürekli düşünüyor, ve bu, bir şekilde
Anadolu'ya yerleşmiş olma isteğiyle içiçe "(benim Copeaux, 1997,
p. 230 tercümem). Şu anda ilköğretimde kullanılan sosyal bilim ve
tarih müfredatında Orta Asya'dan gelen Türk göçü 6, 9, ve tekrar
11'inci senede yoğun şekilde işlenmekte ki bu eğitimde odak göçebe
hayat tarzı, Türki nüfusun kültürü ve Avrasya'daki takip ettikleri göç
yolları anlatılıyor.

Yine biraz önce bahsettiğimiz gibi Türk ulus-devletinin fikri
oluşturulurken tarih, bir özgünlük, ve Türk ulusunun parçalarına ortak
paydalar hissi yaratmak için kullanıldı. Fakat o belli şekilde işlenen
o tarih anlatısına alternatif diğer anlatılanların olduğunun bilinmesi
gerekiyor. Bu alternatifler hem yerli hem yabancı kaynaklarda mevcut,
özellikle Türkiye'nin etnik azınlıkları arasında (Türkiye'nin Yunan,
Ermeni, Kürt, Süryani vatandaşları arasında mesela). Bu insanların
"Orta Asya başlangıcı" fikrine katıldığı söylenemez, fakat bir tek
onlar değil, o 'azınlıkların' söylemi bile Anadolu'nun tarihi
hakkındaki zengin bilgiyi tam kapsamıyor...

Anadolu'ya, ya da Türkler öncesi Küçük Asya olarak bilinen yere
.. göç, ve oraya yerleşim hikayesi müthiş zengin ve geniş bir
medeniyetler tarihidir. Bu tarihin hikayesi Ege, Akdeniz ve Karadeniz
arasındaki o stratejik alanı kapsar doğusunda Mezopotamya'ya ve oradan
ileride geniş Avrasya kıtasına bağlanır ... Zaten böyle olduğu için
ilk Türk göçmenleri Anadolu'ya eriştiğinde orayı abartılı bir kültürel
çeşitlilik halinde buldular. Hoerder'e göre

>Yunan yönetimi zamanında Hellenleşmiş, Bizans imparatorları zamanında
>Hristiyanlaşmış Küçük Asya çok sayıda zorla göç / techir ya da
>isteyerek gelenlerin göçüne sahne olmuştur. Bu gelenlerin bir listesi
>şöyle olabilir; Arap ülkelerinden gelen Hristiyan göçmenler, Kıbrıslı
>Yunanlılar, Frenk, Rus, İngiliz, Norman, Alman, Bulgar, Saracen, ya
>da Arnavut ordularından çıkmış olanlar, Kürt, Gürcü, Suriyeli ve
>Ermeniler..

Büyük İskender'in fethi MO 380'e tarihine kadar yönetimde olan Farslar
Anadolu'nun politik sisteminde kalıcı bir Fars etkisi yaratmıştır
(satrap sistemi mesela) fakat buna rağmen bu yönetim Anadolu'nun
Hellenik kültürünü temelden değiştirmemiştir. MO 334 tarihinde
İskender Çanakkale boğazını geçip Anadolu'nun fethine başladı
(Strassler, Romm, Mensch, & Cartledge, 2010, pp. 2–54). İskender
sonrası onun imparatorluğu ardından pek çok Yunan / Hellen yönetimi
(Pergamum, Lidya, Bitanıya, Galatia, Pontus, Kapadokya gibi) onu takip
etti, bunların arasında Yunan Selevkos imparatorluğu Anadolu'nun
çoğunda etkiliydi. Doğuda Ermeni krallığı kurulmuştu ve onlar da Hazar
denizi, Akdeniz ve Karadeniz'e kadar gelmişlerdi (Mossé et al.,
2005)...

Türkiye milli söyleminde niye spesifik bazı göç hikayelerinin dahil
edildiği niye bazılarının dışarıda bırakıldığı sorusuna farklı
cevaplar var. Bunlardan biri milli söylemlerin 'homojenlik'
ihtiyacıdır; milliyetçilik tipik olarak tek bir kimlik ve tek bir ata
etrafında kurulur. Çoğu Avrupalı ulus-devletlerin milli söylemleri
tarihlerindeki göçleri bir çoğulculuk kaynağı olarak yoksaymaya
meyillidir. Kıyasla Türkiye durumunda, tek, 'homojen' ata, bir göçebe
etrafında kurgulanmıştır, Orta Asya'dan Anadolu'ya gelen göçmen
etrafında, ki bu insanlar yerel halk ile güya hiç karışmamıştır, ve bu
sebeple Türk öncesi Anadolu'ya olan göçleri Türkiye'nin tarihinin
parçası saymaya gerek yoktur. Türk insanları göç tecrübeleri ve
sonradan gelen göçlere evsahipliği yapmalarından gurur duyarlar
(Tolay, 2014). Fakat Türklerin tarihine ve göçmenlere olan bu tür
normatif bir beğeninin kendisinin kırpılmış, yontulmuş bir tarih
görüşünü temel aldığının görülmesi gerekiyor, bu görüş göç etrafındaki
negatif tecrübeleri görmemek hatta susturmaya çalışmaya yol
açabiliyor; mesela Türk tarihinin son bin yılında meydana gelmiş zorla
göçleri.

Üstte işlediğimiz göçler tarihi, alternatif, daha geniş bir milli
söylemin nasıl kurulabileceği yönünde bazı ipuçları verebilir. Bugünkü
kırpılmış söylemin en problemli tarafı çok zengin bir göç
demografisini görmemesi. Ama aslında bu göçler büyük bir gurur
vesilesi olabilirler. Türk öncesi Anadolu göçleri bugünkü Türkiye
nüfusunu (buna kendini etnik Türk görenler dahil, aslında onlar da
hepsi Türk olmayan karışık bir etnik yapıdan geliyorlar) ardı ardına
gelen başarılı medeniyetlere, zenginleştiren göçlere bağlayan müthiş
bir tarihi anlatıyor. Türkiye'nin tarihini tekrar yazarak bugünkü
Türkiye'nin hem Orta Asya'dan gelmiş Türki kabilelerin [cüzi]
mirasçıları hem de ondan önce gelmiş olan halkarın toplamı olduğunu
vurgulamak Türkiye'nin bugünkü çeşitli kimliklerini anlaştırmak /
biraraya getirmek için çok iyi bir fırsat olur, aynı zamanda kadim ve
en büyük bazı medeniyetlerin parlak tarihi sahiplenilmiş olur...

Diğer yanda zorla göç konusunu rehabilite etmek, negatif bazı
çağrışımları sebebiyle, daha zor, ama yapılması bir o kadar da önemli.
Eski şiddet tecrübelerini sürekli inkarının inkarcılara çok zarar
verdiğini ispatlayan pek çok argüman var. Bu inkar o zorla göçe maruz
kalmış insanları güçsüzleştirip, sessizleştirip onların bir defteri
kapatıp ilerlemelerini engellemek bir yana inkar edenlerde derin bir
negatif etkiye sebep oluyor. Göcek, Giesen and Zerabuvel kolektif
şiddetin uygulanması inkarının o şiddeti uygulayan halk üzerinde de
travma yarattığını gösterdi, çünkü gerçeklikle olan ilişkide kopukluk
oluyor, etik, ahlaksal konulara yaklaşımda bozukluğa yol açıyor ve
toplum içindeki şiddeti normalize ediyor. Sonuç olarak kolektif
şiddeti reddetmek otokratik eğilimlere, demokrasi eksikliğine de yol
açabiliyor (Göcek, 2015). 'Sadece geçmişteki kolektif şiddeti anlayıp
onun varlığını anlayabildiğimizde sonraki nesiller için daha iyi bir
gelecek hazırlamamız mümkündür' (Göcek, 2015, p. 478). Şiddet içeren
tarihi kabullenmenin faydaları da olabilir, aklı başında, kendini
eleştirebilen, değerlerine bağlı olmanın göstergesi / sebebi olmak iyi
bir erdem değil mi?  Almanya bunun tipik başarılı bir örneği, Almanlar
geçmişlerindeki şiddeti tanımaları üzerinden demokrasi ile daha
sağlıklı bir ilişki kurdular (Olick, 2007). Ek olarak şiddet
kurbanlarının (onların tarihini tanıyarak) o günkü ulusun önemli bir
parçası olduğunu kabullenmek geçmiş şiddeti kabullenmeyi
kolaylaştırabilir, çünkü bu açıdan bakılırsa artık herkesi kaplayan
toplum aynı anda hem suçu işleyen, hem de suçun kurbanıdır.

Kaynaklar

[Rewriting National Narratives through the Study of Past Migrations](../../../en/2020/07/migrations-anatolia.html),

Anderson, B. R. O. G. (1991). Imagined communities: Reflections on the origin and spread of nationalism. London: Verso

Gellner, E. (1983). Nations and nationalism. Ithaca, NY: Cornell University Press.

Berger, S., Donovan, M., & Passmore, K. (2002). Writing national histories Western Europe since 1800. London: Routledge.

Bhabha, H. K. (1990). DissemiNation: Time, narrative, and the margins of the modern nation. In H. K. Bhabha (Ed.), Nation and narration. London: Routledge.

Çağaptay, S. (2006). Islam, secularism, and nationalism in modern Turkey who is a Turk? London: Routledge.

Karpat, K. H. (2001). The politicization of Islam: Reconstructing identity, state, faith, and community in the late
Ottoman state. Oxford: Oxford University Press.

Strassler, R. B., Romm, J., Mensch, P., & Cartledge, P. (2010). The
landmark Arrian’s campaigns of Alexander.  Anchor Books.

Mossé, C., Azoulai, M., Baslez, M.-F., & Blanchon, F. (2005). Une histoire du monde antique. Paris: Larousse.

Tolay, J. (2014). Deconstructing Turkish public attitudes towards refugees: Empowering rights over politicization
and self-gratification. USAK Yearbook of Political and International Relations, 6, 1–29.

Göçek, F. M. (2011). Genocide: Turkish historiography on 1915. In R. G. Suny, F. M. Göçek, & N. M. Naimark
(Eds.), A question of genocide: Armenians and Turks at the end of the Ottoman empire (pp. 42–52). New
York: Oxford University Press.

Copeaux, E. (1997). Espaces et temps de la nation turque: Analyse d’une historiographie nationaliste, 1931-1993.
Paris: CNRS Éditions. Danış , D. A. (2010).

Olick, J. K. (2007). The politics of regret: On collective memory and historical responsibility. New York, NY:
Routledge.

