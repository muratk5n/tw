# Ermeniler, Kürtler

David McDowall

Çaldıran Savaşı Osmanlı Anadolu bölgesi ile Safavi Azarbeycan arasında
bir stratejik denge noktası oluşturdu, ve bu durum uzun vadede,
Kürdistan'ın nispeten stabil halde kalabilmesini sağladı. [..] Bu
olayların Kürdistan üzerinde derin etkisi oldu, çünkü artık iki
imparatorluğun arasında bir tampon bölge haline gelmişlerdi. Her iki
imparatorlukta bu bölgeye etkisini ne kadar uzatabileceğini iyi
düşünmek zorundaydı, yerel Kürt yöneticileri ise hangi imparatorluğu
tercih edecekleri gibi rahatsız edici bir soru hakkında kafa
yormaktaydılar, merkezi otoriden bağımsız olup etkilerini maksimize
etmek ile, otoritelerinin bir imparatorluk tarafından tanınmasının
yerel faydalarını tartıyorlardı.

Kürt şefleri Kürdistan'ı ilk işgalinden sonra Şah İsmail'i [..] pek
heyecan duymadan tanımışlardı. [niye Safavi yerine Osmanlı'yı tercih
ettikleri konusunda] aslında şefler için pratik bir durum
sözkonusuydu. Şah İsmail Kürdistan'ı ele geçirirse onu Türkmen ve Fars
yöneticiler üzerinden yönetecekti, fakat Osmanlı yerel yöneticileri
tercih edecekti. [sf. 26-27]

[Çaldıran sonrası Sultan Selim'in] yeni elde edilmiş tampon bölgeler
hakkında birbiriyle ilintili iki problemi vardı; bölgelerin Safavilere
meyletmesi sözkonusu olabilirdi, ve bölgenin direk kontrolü ve
vergilendirmesi çok zor olacak, hatta bunun denenmesi bile pahalıya
patlayacaktı. Bu durumda Sultan Selim, daha iyi bilinen acımasız
hunharlığı yerine pragmatizmi tercih etti. Bölgede saygınlığı olan
İdris Bitlisi adında bir Kürt'e yerel şefleri ikna etmesi için geniş
yetkiler verdi. Bitlisi, içine istediğini yazabileceği bilerek boş
bırakılmış fermanlarla bölgeye giderek Şah İsmail tarafından
görevinden alınmış yöneticilere görevini geri verdi, bazı şeflere yarı
ya da efektif olarak tam bağımsızlık vererek karşılığında Osmanlı
yönetimini kabul etmelerini sağladı. [..]

İstanbul ile Kürt bölgeleri arasındaki ilişki mükemmel olmaktan çok
uzaktı. Bu yarı bağımsız yönetimlerin 19. yüzyıla kadar ulaşmasına
bakarak, bu sistemi başarılı bir politik düzen olarak etiketlemek
cazip gelebilir, fakat pratikte, iki tarafta bu yapıdan memnun
değildi. İstanbul da, yerel Kürt şefleri de, güçleri olduğunda daha
fazla kontrol için her zaman bastırmışlardır [sf. 30]. ...

18'inci yüzyılın sonlarında Osmanlı aşırı merkezileşmiş yönetimi,
hinterlandının kontrolünü yitirme problemiyle yüzyüze kaldı. Çaldıran
Savaşı sonrası aşiretler ile devlet arasındaki anlaşma zaten çoktan
değerini yitirmişti. Bu noktada yerel emirlerin kuvvetini törpülemek
için hem merkezi hem yerel yönetim bazı ilerlemeler kaydetti, fakat
her ilerlemeden sonra Kürtler bağımsızlıklarını geri
alabilmişlerdi. Öyle ki artık 18. yüzyıl sonlarında aşiret reisleri ve
emirler bir "dış desteğe" ihtiyaçları olmadığını
düşünüyorlardı. [.. Fakat] yüzyılın ikinci yarısında beklemedikleri
oldu ve yokedildiler [..sf 38]

Kürdistan'daki eski emirlerin ve yarı-bağımsız diğer şeflerin
bastırılması bölgede daha çok istikrara değil, daha az istikrara,
düzensizliğe sebep oldu. Bu ilk başta garip gelebilir, emirleri ve
yerel şefleri bastırabilen Osmanlı her türlü diğer düzensizliği de
bastıramayacak mıdır? Ne yazık ki, Kürt şefleri bölgede büyük
isyanlara, çekişmelere, kan kaybına sebebiyet vermiş olsalar da, onlar
aynı zamanda bölgedeki güç dengesinin önemli bir mihenk taşıydılar.

Kendi etki alanlarını genişletmek için aşırı istekli oldukları
doğrudur, fakat bu yöneticiler bölgelerindeki aşiretler arasında ve o
asiretler ile dış dünya arasında bir arabulucu olarak son derece
önemli bir görevi yerine getiriyorlardı. Onlar olmadan aşiretler arası
çekişmeler tepeye vurdu ve bunun ekonomik ve politik bakımdan çok kötü
sonuçları oldu.

[Bu zamanlarda] Osmanlı otoritesi bölgede kasabalar ve onların yakın
çevrelerini kontrol edebiliyordu, fakat kontrollerini, gerektiği yerde
cezalandırma amacı haricinde, daha ileriye uzatamadılar. Bir isyanı
cezalandırmak için yapılan seferler ise bölgede düzeni sağlamak için
yeterli değildi. Etrafta kanun yetersizliği, aşiretler arasında hiç
bitmeyen savaş durumunu ortaya çıkardı, haydutluk fazlalaştı, ve tüm
bunların sonucu olarak bölgenin ekonomik durumuna ağır bir darbe inmiş
oldu [sf 49]. ...

1891 yılında Sultan Abdülhamit Doğu Anadolu'da görev yapacak yeni bir
gayri-nizamı atlı birliği kurmak istedi. Birliğe kendi isminden
hareketle Hamidiye Alayları adını verdi. Bu yeni oluşumu
şekillendirirken Rus Kazak birliklerini örnek almıştı; Kazaklar,
gerilla saldırıları ve öncü kuvvet olarak Ruslar tarafından
Kafkasya'da son derece etkili olarak kullanılmaktaydılar.

Birlik kurulurken Doğu Anadolu'nun malum sosyal yapısından hareketle
Hamidiye, seçilmiş, tercihen sadık Sünni Kürt aşiretlerinden
oluşturulacaktı, her birlikte aşağı yukarı 600 kişi
mevcuttu. Çoğunlukla bir birliğin tamamı tek bir aşirettendi, ve bu
birliğin [doğal olarak] lideri aşiret reisi oluyordu. Tek bir aşiretin
alay oluşturmaya yetmeyeceği durumlarda, alay birkaç aşiretin
birleşimi olabiliyordu [..].

Birliğe davet edilmenin aşiret reisi ve takipçileri için büyük
avantajları vardı. Reis ve subayları İstanbul'da özel bir harp okuluna
gönderiliyordu, yeni statülerini simgeleyen, Kazak usulü sükseli
üniformalarla kuşandırılıyorlardı. Ayrıca Hamidiye aşiretleri, Osmanlı
merkezileşmesinin bölgede en sevilmeyen / popüler olmayan
sonuçlarından biri olan zorunlu askerlikten de muaf tutulmuştu. Bu
mecburiyet bölgede o zaman ilk kez uygulanmaya başlanmıştı. Ek olarak
aşiretleri Osmanlı düzenine eklemleme / içinde eritme amacıyla
(absorb), reisler, oğullarını İstanbul ve Kürdistan'da kurulmuş olan
aşiret okullarına göndermeye davet edilmişlerdi.

Hamidiye birliklerinin görünür / bariz amacı bölgedeki Rus tehdidine
karşı bir set görevi yapmaktı. Kürtlerin imparatorluğun bir parçası
oldukları yönündeki hissiyatlarını güçlendirmek önemliydi, çünkü
önceki savaşlarda Osmanlı bölgesi içindeki bazı aşiretler sultan
yerine [Rus] çarını desteklemişlerdi. Ayrıca Kafkasya'da aşiretler
sayıları artan bir şekilde Rusya'nın etki alanına
düşmüşlerdi. Hamidiye'nin resmi görev alanı Erzurum ve Van arasındaki
hat olacaktı.

Fakat Hamidiye aşiretlerinin sadece gerektiğinde daha üst bir komut
yapısı tarafından biraraya getirilen bir kuvvet olmaları, bu birlikler
görevde olmadıklarında kendi normal yaşam alanlarında oldukları gibi
yaşadıkları anlamına geliyordu. Zaten genel kanı bu birlikler eğer
evlerinden uzağa göreve gönderilirlerse, savaşmak yerine kaçmayı
tercih edecekleri yönündeydi [sf. 59].

Hamidiye'nin bölgede bir problem haline dönüşmesi için çok zaman
geçmesi gerekmedi. Öncelikle aşiretler içinde daha yüksek rütbeyi
almak için çekişmeler, kavgalar yaşanmaya başladı, diğer yandan yerel
komutanlar, aşiret düşmanları ile Hamidiye Alaylarının düşmanları
arasında ayrım yapmıyorlardı. Bir süre sonra devlet tarafından
silahlandırılmış bir Hamidiye aşireti ile diğerleri arasında, ya da
aynı aşiret ile yerel düşmanlar arasında ardı ardına takip eden
öldürmeler zinciri başladı. Dört tane alay çıkarmış güçlü Sünni Jibran
aşireti, Alevi Kurmaklara saldırdı, arazilerini ele geçirdi. Zaten hiç
sevilmeyen Alevi Kızılbaşlar gibilerinin bu arbedede saldırıya
uğradıklarında devletin onları savunmaması anlaşılabilirdi, fakat
Hamidiye statüsüne sahip olmayan Sünni aşiretlerin bile arazileri gasp
ediliyordu.

Devlet Hamidiye subaylarına maaş ödemeye parası yetmediği zamanlarda
onlara yerel Ermeni köylerinden vergi toplama yetkisini verdi, bu
Ermeniler için daha fazla zorluk anlamına gelecekti [..bu durum
hakkında] yerel şikayetler sivil otoriteye eriştiğinde ise, şikayet
edenler sivil yönetimin Hamidiye'yi dizginlemek için hiçbir gücünün
olmadığını farkettiler. Bu birlikler direk Erzurum'daki 4. orduya ve
onun komutanı Zeki Paşa'ya bağlıydı. Zeki Paşa aynı zamanda
Abdülhamit'in kayınbiraderiydi, ve o da bölgedeki valiye değil direk
İstanbul'a bağlıydı. Paşa bariz bir şekilde Hamidiye'yi sivil
otoriteye bildirilmemiş bir politikanın masası olarak
kullanıyordu. Sivil yönetim ise, Hamidiye yapılanmasından kelimenin
tam anlamıyla nefret ediyordu. [..]

Hamidiye birliklerinin gayri-kanuni davranışları bölgedeki diğerleri
için kötü bir örnek oluşturmaya başladı ve hızla kopyalandı. Artan
sayıda genç bile bu rol modelini kopyalamaya oldukça istekli
gibiydi. Bu kopyalama isteği sayesinde yerel demircilere gün doğdu,
taklit Hamidiye nişanları ve benzeri bir sürü eşyayı üretip
satıyorlardı. Yerel otorite, aynen Hamidiyeyi engelleyemediği gibi, bu
davranışların da önüne geçemediğini farketti.


Pek çok çekişme aşiret arasında olmasına rağmen, bu dönemde esas acı
çekenler Müslüman ve Hristiyan köylüler oldu. Çok geçmeden ana hedefin
Ermeniler olduğu ortaya çıktı. Hamidiye bilerek kışkırtılıyor, hatta
askeri otoriteler tarafından kasıtlı bir şekilde onların üzerine
yönlendiriliyordu [sf 60].

Büyüyen Ermeni probleminden daha önce bahsetmiştik. 1890'ların
başlarında durum daha da bozulmaya başladı. Özellikle 1877-78
savaşındaki [Abdülhamit yılları] tecrübeleri yüzünden Ermeniler
nihayet Osmanlı otoriteleri, Kürt aşiretleri, ve nüfusu karışık
kasabaların müslüman ahalisinin uyguladığı provokasyonlara, gasplara,
işkence / zulüme cevap vermeye başladılar. 1882 yılında Erzurum'da
keşfedilen 'Babayurt'un Koruyucuları' adında büyük ihtimalle devrimci
nitelikli bir yapılanma ortaya çıktı. [..] 1894 yazında Ermeni
köylüler ve yerel idare arasındaki vergi ödemesiyle alakalı bir
anlaşmazlık, 1000 kadar köylünün olduğu kitlesel bir kıyımın
başlamasına bahane oldu, bu kıyım ağırlıklı olarak Hamidiye birlikleri
tarafından gerçekleştirildi. 1895 baharında İngiltere, Fransa ve Rusya
Ermeni kasabaları için reformlar, hapistekiler için af ve Hamidiye'nin
kaldırılmasını taleplerini (demand) İstanbul'a iletti. Abdülhamit bu
istekleri kabul eder göründü ama kasıtlı olarak onları işleme
koymadı. Bunun sonucu olarak güvenlik yokluğunun devam etmesi,
bölgedeki tarımın 1897-98 yıllarındaki açlık yaşandığı yılllara
(famine levels) düşmesine sebep oldu [..]

1897 yılında artık şehirli Türk nüfus bile Hamidiye Kürtlerinin tolere
edilemeyek asayişi bozucu davranışlarına protesto ediyordu.

[Hamidiye denemesi] temelinde Osmanlı'nın zayıf olduğu gerçeğinin
yattığı bir polikadır. Abdülhamit her ne kadar aşırı, vahşi olsalar da
Hamidiye'yi gücü yetmediği yerlerde vergi toplayabilmek için
kullandı. [..] Onları istediği anda bastırabilirdi, fakat bunu bölgeyi
tamamen askeri olarak işgal etmeden ve onun doğal sonucu olarak
Rusya'yı ve bölgedeki Kürt liderleri rahatsız etmeden yapamayacaktı.

Abdülhamit'in Ermenilerin Hamidiye tarafından bu kadar ezilmesine izin
vermesinin temelinde de kasıt olduğu kadar zayıflık yatmaktadır. 1895
yılına gelindiğinde artık averaj Hamidiye askeri ile Türk askeri,
Ermeni köylü ile devrimci arasında hiç fark gözetmiyordu [..] Sonuçta
Abdülhamit İstanbul'da kendine dayatılan reformları kabul etmiş, ama
Hamidiye'yi sivil otorite yerine Zeki Paşa'nın kontrolüne bırakarak
gerçekleştirilmelerini kasıtlı olarak baltalamıştır.

Her halükarda Hamidiye Alayları apaçık bir başarısızlıktır. Genel
itibariyle bu birlikler Osmanlı yapısına entegre olamamıştır, hatta
tam tersine, bu askerlere verilen 'ne yaparsan yap' türündeki izin,
aşiretçiliğin bölgede tekrar kuvvetlenmesine sebep olmuştur [..].

İttihat ve Terakki Cemiyeti 1908 yılında Abdülhamit'i devirdikten
sonra [..] Hamidiye Alayları ismini 'Asiret Alayları' ismine çevirerek
düzeni olduğu gibi devam ettirmiştir [sf 61-63]. ...

[..] Kürt sorunu Türkiye'nin politik yapısının kendi ağırlığı altında
ezilmesine sebep oldu; ki bu yapı zaten 1950'li yıllardan beri
bölünmeye ve yokolmaya yüz tutmuştu. Bunun bir sebebi kısmen seçmenin
iradesinin zayıflamasına sebep olan ardı ardına gelen üç tane askeri
darbeydi. Bir diğer sebep 1980'lerde devreye sokulan ideolojik
doktrindir. Bu doktrin "Türk-İslam sentezi" olarak adlandırılabilecek
bir kurgudur; buna göre Türk, Osmanlı ve Batılılaştırıcı düşünceler
biraraya getirilerek bir Türk-Sünni sentezi öne
çıkartılmaktaydı. Fakat Kürt isyanları bu sentezin "Türk" kısmına ağır
bir darbe vurdu. Refah Parti'nin seçimlerde yükselişi sentezin İslam
boyutu ile devletin getirdiği tanımla bir uyumsuzluk ortaya çıkardı ;
buna Milli Güvenlik Kurumu'nun tek cevabı Refah'ı ortadan kaldırmak ve
1997'de yasaklamak olacaktı. Bu partinin yerini hemen Fazilet Parti
aldı ve bu parti Kemalizm'in modernist / seküler etiğine karşı çıkmaya
devam etti. Aynı anda aşağı yukarı 1/3'u Kürt olan 15 milyonluk
Aleviler siyasi sol ile bağlantılarını kesip politik Alevizm altında
kendilerini öne çıkarmaya başladılar.

Bu sebeple 21. yüzyılın başında Türkiye, kendini artık birbirleri ile
uzlaştırılamayan kültürel kimlik tanımları, talepleri problemini
içeren bir ikilem içinde bulmuştur. Eğer Türkiye ekonomik, sosyal aynı
zamanda demokratik olarak gelişmek istiyorsa bu ikilemleri, tanımları
içeren kronik problemleri çözmek zorundadır. Bu problemler Milli
Güvenlik Kurumu'nun çözmeye yetersiz, basiretsiz kalacağı ciddi
problemlerdir...

References

[A modern history of the Kurds](../../../en/2009/09/armenians-kurds.html)
