
<html>
  <head>
      <meta charset='utf-8'>
      <meta http-equiv="X-UA-Compatible" content="IE=edge">
      <meta name="viewport" content="width=device-width, initial-scale=1.0"/>
      <script type="text/x-mathjax-config">MathJax.Hub.Config({  tex2jax: {inlineMath: [["$","$"]  ]}});</script>
      <script type="text/javascript" src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
      </script>
      <link rel="stylesheet" type="text/css" media="screen" href="/css/style.css">
      <link href="https://fonts.googleapis.com/css2?family=Pinyon+Script&display=swap" rel="stylesheet">
      <title>thirdwave</title>
      <link rel="canonical" href="/tw/en/" />
    </head>        
    <body>
      <div id="header_wrap" class="outer">
        <header class="inner">
          <h1 id="project_title">
            <a href="/tw/en/"
               style="font-size: 60px;color:white;letter-spacing: 5px;font-family: 'Pinyon Script', cursive;">TW</a>
          </h1>
          <font color="gray" size="2">Github Mirror</font>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
<h1>Dünyanın En Tembel Öğretmeni</h1>
<p>Thomas Jefferson zamanının en iyi eğitimini almış Amerikalılardan
biriydi. Onun zamanına kadar yazılmış olan pek çok eseri okumuştu,
düşünceliydi, bilimden sanata kadar pek çok konu hakkında bilgiliydi,
ve Virginia Üniversitesi'nin kurucusuydu. Aynı gözlem Ben Franklin,
James ve Dolly Madison için de yapılabilirdi. Dünya genelinde aynı iyi
eğitim seviyesinde olanlar Rene Descartes, William Shakespeare,
Galileo, Michelangelo ve Plato gibi kişilerdi.</p>
<p>Fakat tüm bu insanların aldığı eğitiminin siz ve benim aldığı
eğitimden bir farkı vardı; onlara hiç not verilmemişti. Tüm bu
kişiliklerin gittikleri okullar, ya da özel ders aldıkları öğretmenler
not vermek yerine basit bir geçme/kalma sistemi üzerinden ders
veriyorlardı.</p>
<p>Eğitimin ana modeli ta ilk çağlarda çocuğunu ava götürmekten,
Jefferson'un kurduğu Virginia Üniversite'sinde gelinceye kadar hep
aynı modeli takip etti; Usta / çırak ilişkisi. Bu sistemde öğretmen ve
öğrenci birbirlerini çok iyi tanıyabiliyorlardı. Bütün gün boyunca
sürekli iletişim içinde oluyorlardı. Öğretmen tüm öğrencilerini
biliyor, her biri için ona özel bir öğretim metotu takip
edebiliyordu. Öğretmen ayrıca çocukların beraber çalışmalarını teşvik
ediyordu. Bu öğretim çocuk materyali öğreninceye kadar devam ediyordu;
bir diğer alternatif çocuğun hiç umut vermeyen 'eğitilemez' bir çocuk
olmasıydı, fakat bu çok nadir olan bir şeydi.</p>
<p>Bir çocuk bu sistemden mezun olduğunda, müstakbel bir işverene ispat
olarak gösterdiği şey not ortalaması (GPA) hatta gittiği okul bile
değil, ders aldığı öğretmenin ismi oluyordu [..]</p>
<p>İşler 98,000 MO'den aşağı yukarı 1800 MS'ye kadar böyle devam
etti. Sonra William Farish ortaya çıktı.</p>
<ol>
<li>yüzyıla girilirken Endüstri Devrimi tam istim devam
etmekteydi. Parça iş (piece work) kavramı yaygınlaşmaya başlıyordu, ve
pek çok okul öğretmenlere düz maaş ödemek yerine kaç tane öğrencisi
olduğuna göre maaş ödemeye başlamıştı.</li>
</ol>
<p>Bu sırada William Farish 1792 yılında İngiltere Cambridge
Üniversite'sinde özel ders veren bir hocaydı. Birazdan anlatacağımız,
pek çok öğrencinin hayatını zevksizleştirecek buluşu yapması
haricinde, dikkate değmeyecek bir kişiydi.</p>
<p>Tüm öğrencilerini tanımak Farish için herhalde çok fazla
külfetti. Bunun için çalışması, efor sarfetmesi, her öğrenci ile
iletişimde olması, onlara ilgilenmesi gerekiyordu. Bu onların
ihtiyaçlarına, öğrenim usullerine ilgi göstermesi anlamına, bu işe,
öğrenci başına para ödenen sistem içinde indirekt olarak, daha az
öğrencisi olması, yani daha az para kazanması anlamına gelecekti.</p>
<p>Farish bunun üzerine daha fazla öğrenciyi işlemesini sağlayacak "not
sistemini" icat etti. Bu sistem fabrikalarda, mesela montaj bantından
çıkan bir ayakkabının 'nota uygun (up to grade)' olup olmadığını
anlamak için kullanılıyordu. Ayakkabıyı üreten işçiye buna göre para
ödeniyordu. [..] Bu sistem Farish'in cebinin dolmasını sağladı [..]
Artık bir öğrencinin dersi anlayıp anlamadığı için onunla iletişimde
olması gerekmiyordu, not sistemi ona her şeyi söylüyordu [..]</p>
<p>Notlar olmadan montaj bantı usulü sınıfların işlemesi mümkün
değildir. Notlar sayesinde o banta uymayan koca öğrenci kategorileri
ve yeni bir iş sektörü icat edilebilmiştir; bunlara 'eğitim engelli'
çocuklar ismi verilecekti. Not sistemi sayesinde eğitim/öğrenimin
sorumluluğu öğretmenden öğrencinin omuzlarına yüklenmiştir.</p>
        </section>          
      </div>
    </body>
</html>
