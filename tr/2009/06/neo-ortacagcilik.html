
<html>
  <head>
      <meta charset='utf-8'>
      <meta http-equiv="X-UA-Compatible" content="IE=edge">
      <meta name="viewport" content="width=device-width, initial-scale=1.0"/>
      <script type="text/x-mathjax-config">MathJax.Hub.Config({  tex2jax: {inlineMath: [["$","$"]  ]}});</script>
      <script type="text/javascript" src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
      </script>
      <link rel="stylesheet" type="text/css" media="screen" href="/tw/css/style.css">
      <link href="https://fonts.googleapis.com/css2?family=Pinyon+Script&display=swap" rel="stylesheet">
      <title>thirdwave</title>
      <link rel="canonical" href="/tw/en/" />
    </head>        
    <body>
      <div id="header_wrap" class="outer">
        <header class="inner">
          <h1 id="project_title">
            <a href="/tw/en/"
               style="font-size: 60px;color:white;letter-spacing: 5px;font-family: 'Pinyon Script', cursive;">TW</a>
          </h1>
          <font color="gray" size="2">Github Mirror</font>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
<h1>Neo-Ortaçağcılık</h1>
<p>Parag Khanna yazisindan</p>
<p>Pek çok kişi son krizi "tek bir dünyada" yaşadığımızın ispatı olarak
görüyor. Fakat devletler [..] duruma müdahele ederken aslında bizi
Ortaçağ'a tıpatıp benzeyen bir geleceğe doğru götürüyorlar. Ortaçağ
dediğimiz 5. ve 15. yüzyıl arasında sürekli çatışma yaşanan ve
şehir-devletlerin devletlerden daha önemli olduğu bir çağdı.</p>
<p>Ulus-devlet artık evrensel olarak yaygın bir fenomen değil, önceden de
olduğu söylenemezdi zaten. Daha şimdiden milyarlarca kişi emperyal
teşekküller olan Avrupa Birliği, Çin Kalkınma Birliği ve ortaya
çıkmaya başlayan Kuzey Amerika Birliği gibi [..] büyük bölgelerde
yaşıyor. Diğer ülkeler olan, Birleşmiş Milletlerdeki ülkelerin en az
yarısının, aşağı yukarı 100 ülkenin, sorumlu bağımsız ülkeler olmadığı
da ortada. Bu ülkelerde milyarlarca insan kendilerini kimin
yönettiğinden habersiz bir şekilde yaşıyor; o yönetenler yerel
derebeyler olsun, ya da global, uzaktaki holdinglerdeki idareciler
olsun. Mısır ve Hindistan'da seçimler bir geriye doğru evrim yaşayarak
bir açık arttırma haline geldiler; bu ülkelerde güvenlik ve refah
sağlamak artık kampanya vaatleri değil, kampanyanın ta
kendisi. Toplumların ufak parçalara ayrıldığı gerçeği açıkça ortada,
Bogota'dan Bangelora kadar bir sürü ülkede, etrafı duvarlarla çevrili,
kapıda güvenlik görevlisi olan yaşam yerleri (gated community)
sayısında artış var.</p>
<p>Bu parçalanan dünya daha fazla şehir ve şehir-devletler tarafından
yönetilecektir. Eskiden Venedik ve Bruges şehirlerinin oluşturduğu bir
eksen tüm Avrasya'da ticaret yapan, ticareti yayan bir oluşum haline
gelmişti. Bugün, 40 şehir bölgesi dünya ekonomisinin üçte ikisini ve
inovasyonunun yüzde 90'ini temsil ediyor. Ortaçağın sonlarına doğru
ortaya çıkmış olan, iyi silahlanmış Kuzey ve Baltık devletlerinden
oluşan o dev Hanseatic Birlikteliği tekrar ortaya çıkacaktır, Hamburg
ve Dubai gibi şehirler ticari anlaşmalar yapıp tüm Afrika'da "serbest
bölgeler" işleteceklerdir, bugün Dubai Ports World'un inşa ettiği
gibi. Tüm bunlara ülke yatırım fonlarını, özel askeri danışmanları
ekleyin, elinize geçecek olan neo-ortaçağ dünyasının son derece
kırılgan jeopolitik yapı taşlarıdır. Son finansal krizde bile
çokuluslu şirketler dünyanın en büyük ekonomik teşekkülleri listesinde
hala başlarda yer almaktalar; gelişmekte olan piyasalardaki Çinli
Haier ve Meksika'nın Cemex'inin uyguladığı "ticari diplomasi"
Kuzey-Güney ilişkilerini, ticari olmayan güçlerin yanına bile
yaklaşamayacağı şekilde/hızda ters yüz etti.</p>
<p>Muhakkak tekil kişilerin bile tek başına bir ülke olabileceği bir
dünyanın iyi tarafları da vardır. Bill Gates, Anıl Ambani, George
Soros ve Richard Branson gibi postmodern Mediciler hastalıkları tedavi
etmek, holding şehirlerini yönetmek, otoriter rejimleri ekarte etmek,
iklimi kurtarma amaçlı araştırmaları sponsor etmek gibi pek çok işle
uğraşmayı kendilerine görev edindiler. Ama unutmayalım ki eski Ortaçağ
esas olarak bir korku, bilinmezlik, salgın hastalık, ve şiddet
çağıydı. Onun yeni versiyonu için de durum aynıdır. AIDS ve SARS,
terörizm ve korsanlık, kasırgalar, yükselen deniz seviyeleri - artık
geleceğe nasıl yatırım yapılacağı kesin değil, hatta hangi geleceğe
yatırım yapılacağı bile bilinemiyor. Bu yeni dünyanın sorunlarıyla
nasıl başa çıkılacağını anlamak onyıllar alacaktır. Bir sonraki
Rönesans'tan hala çok uzaktayız.</p>
        </section>          
      </div>
    </body>
</html>
