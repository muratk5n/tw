
<html>
  <head>
      <meta charset='utf-8'>
      <meta http-equiv="X-UA-Compatible" content="IE=edge">
      <meta name="viewport" content="width=device-width, initial-scale=1.0"/>
      <script type="text/x-mathjax-config">MathJax.Hub.Config({  tex2jax: {inlineMath: [["$","$"]  ]}});</script>
      <script type="text/javascript" src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
      </script>
      <link rel="stylesheet" type="text/css" media="screen" href="/css/style.css">
      <link href="https://fonts.googleapis.com/css2?family=Pinyon+Script&display=swap" rel="stylesheet">
      <title>thirdwave</title>
      <link rel="canonical" href="/tw/en/" />
    </head>        
    <body>
      <div id="header_wrap" class="outer">
        <header class="inner">
          <h1 id="project_title">
            <a href="/tw/en/"
               style="font-size: 60px;color:white;letter-spacing: 5px;font-family: 'Pinyon Script', cursive;">TW</a>
          </h1>
          <font color="gray" size="2">Github Mirror</font>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
<h1>Endüstriyel İdeolojilerin Temelleri: Tek Alanda Çalışmak</h1>
<p>Tüm 2. dalga toplumlarında yer etmiş bir diğer büyük prensip, sadece
tek bir alanda çalışma (specialization) prensibidir. Bu tür
topluluklar konuşma dillerinde, yaşam tarzlarında, dinlenme, eğlenmede
çeşitliliği yokederken, aynı anda çalışma dünyasında [kutulara
ayrılmış] bir çeşitliliğe gitme ihtiyacı hissediyorlardı. 2. dalga,
işbölümü kavramını güçlendirip, o her şeyden anlayan
(jack-of-all-trades) köylünün yerine sadece tek bir işe odaklı ketum
memur / emekçi tipini ön plana çıkarttı. Bu kişi, o tek şeyi, tekrar
tekrar, arka arkaya, aynen Taylor'un tavsiye ettiği gibi yapmakla
yükümlü olacaktı [..]</p>
<p>Henry Ford, ünlü Model-T arabasını üretmek için fabrikasında 7882
farklı operasyonun gerektiğini hesaplarken işte bu mantığı takip
ediyordu. Ford'un hesabına göre bu operasyonların sadece 949 güçlü,
3448'i her uzvu yerinde insana ihtiyaç duyuyordu, ve gayet soğukkanlı
bir şekilde Ford şöyle devam etmişti "kalan işlerin ise 670'si bacağı
olmayanlar, 2637'si tek bacağı olanlar, 2'si kolu olmayanlar, 715'ı
tek kollu insanlar, 10'u da kör insanlar tarafından rahatça
yapılabilir". Özetle tek alanda çalışma kavramının artık tam insana
bile ihtiyacı yoktu. Sadece "kısmi insanlar" da onun işlemesi için
yeterliydi. Aşırı tek alancılığın bu kadar gaddar daha iyi bir örneği
herhalde başka yerde bulunamaz.</p>
<p>Genellikle kapitalizm ile bağdaşlaştırılan bu durum, sosyalizmin de en
temel özelliklerinden biridir, çünkü aşırı tek alancılık üretimin
tüketimden boşandığı her toplumda otomatik olarak ortaya çıkar. SSCB,
Macaristan, Polonya, Doğu Almanya'daki fabrikalar, aynen Çalışma
Bakanlığı tam 20.000 tane farklı iş kolu tanımlamış ABD ve Japonya
gibi fabrikalarında çetrefil "tek alancı" teknikleri kullanmaya
muhtaçtılar.</p>
<p>Ayrıca hem kapitalist, hem sosyalist ülkelerde, tek alanda çalışma
kavramıyla aynı anda yükselen bir profesyonelleşme dalgası ortaya
çıkıyordu. Ne zaman tek alana odaklı bir grup çalışanın, eşoterik bir
bilgi türünü monopolize edip yeni gelenleri dışarıda tutma fırsatı
çıksa, hemen ortaya bir profosyonel işkolu çıkıyordu. 2. dalga
ilerleyip güçlendikçe, piyasa araya girip kişileri keskin hatlarla
"bilgi sahibi" ve "müşteri" olarak ikiye ayırdı; mesela modern
toplumlarda sağlık hizmeti doktor ve sağlık ürünü sağlayan bir
bürokrasi tarafından verilen bir servis haline gelecekti; bilgilenmiş
kişilerin kendine bakması (ıntelligent self-çare) hiç dikkate
alınmayacaktı. Aynı şekilde "eğitim" ürünü, onu üreten "öğretmen" ile
okulda bu ürünü tüketmesi gereken "öğrenci" arasında bir profosyonel
ilişki gibi sunulmaya çalışılmıştır.</p>
<p>Bu mantığın sonucu olarak satış görevlilerinden tutun, kütüphane
görevlilerine kadar envai türden meslek grubu kendilerini profosyonel
iş grubu olarak tanımlayabilmek için uğraşıp duruyordu. Çünkü bu
sayede standartları, fiyatları, ve meslek gruplarına girmenin
şartlarını tanımlama gücünü elde edeceklerdi. ABD Ticaret Komisyonu
Başkanı Michael Pertschuck'a göre "öyle bir noktadayız ki kültürümüz
bize [vatandaşa] sürekli 'müşteri' diye hitap eden ve sürekli 'neye
ihtiyacımız olduğunu söyleyen' profosyonellerle dolu".</p>
<ol>
<li>dalga toplumlarda siyasi ajitasyonun bile bir işkolu olarak
görülmesi herhalde şaşırtıcı olmaz. Mesela Lenin "devrimin profosyonel
yardım olmadan gerçekleşemeyeceğini" söylüyordu; Lenin'e göre
ülkesinin "bir devrimci meslek grubuna" ihtiyacı vardı ve bu
organizasyon "tek işi devrim olan profosyonellerden" müteşekkil
olmalıydı.</li>
</ol>
<p>Komünistler, kapitalistler, yöneticiler, eğitimciler, rahipler ve
politikacılar, 2. dalga yüzünden böyle ortak bir mentalitede birleşti;
Bu mentaliteye göre işbölümü gittikçe daha rafine hale getirilecek ve
insanlar, Prens Albert'ın 1871''de söylediği gibi, "tek işte çalışma"
kavramının "medeniyeti hareket ettiren güç" olduğu gibi bir fikre
inanmaya başlayacaktı.</p>
        </section>          
      </div>
    </body>
</html>
