
<html>
  <head>
      <meta charset='utf-8'>
      <meta http-equiv="X-UA-Compatible" content="IE=edge">
      <meta name="viewport" content="width=device-width, initial-scale=1.0"/>
      <script type="text/x-mathjax-config">MathJax.Hub.Config({  tex2jax: {inlineMath: [["$","$"]  ]}});</script>
      <script type="text/javascript" src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
      </script>
      <link rel="stylesheet" type="text/css" media="screen" href="/tw/css/style.css">
      <link href="https://fonts.googleapis.com/css2?family=Pinyon+Script&display=swap" rel="stylesheet">
      <title>thirdwave</title>
      <link rel="canonical" href="/tw/en/" />
    </head>        
    <body>
      <div id="header_wrap" class="outer">
        <header class="inner">
          <h1 id="project_title">
            <a href="/tw/en/"
               style="font-size: 60px;color:white;letter-spacing: 5px;font-family: 'Pinyon Script', cursive;">TW</a>
          </h1>
          <font color="gray" size="2">Github Mirror</font>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
<h1>Endüstriyel İdeolojilerin Temelleri: Standardizasyon</h1>
<p>Pek çok kişinin en iyi bildiği 2. dalga kavramı "standardizasyon"
kavramıdır. Endüstriyel toplumların birbirine benzeyen milyonlarca mal
ürettiğini herkes bilir. Fakat pek az kişi, piyasa önem kazanmaya
başladıktan sonra Coca-Cola şişeleri, elektrik ampulleri ve araba
akşamından daha fazlasını standardize ettiğimizin farkındadır. Biz bu
prensibi hayatın pek çok diğer alanına da uyguladık; bu akımın
öncülerinden biri de ATT şirketini bir dev haline getiren Theodore
Vail'den başkası değildi.</p>
<p>1860 yılında günlük işi tren hatlarından mektup ulaştırmak olan Vail,
mektupların hiçbir zaman sonuç adresine aynı yollardan gitmediğini
farketti. Çuvallarca mektup ileri, geri hareket ediyor, bazen sonuca
varması aylar alabiliyordu. Vail, standardize edilmiş ulaşım yolu
kavramını keşfetti, ki böylece aynı adrese giden her mektup hep aynı
yolu takip edecekti. Bu sayede Vail postane kavramına devrimsel bir
değişiklik getirdi. ATT'yi kurduktan sonra amacı Amerika'daki her eve
aynı tip telefonu koymak olacaktı [..]</p>
<p>Vail, endüstriyel toplumların "Büyük Standartçıları" kategorisindeki
ünlü kişiliklerden bir tanesidir. Eskiden makinist olan, sonra bir
ideolog / danışmana dönüşen Fredrick Taylor bu kişilerden bir
diğeriydi. Taylor yapılan bir işin, emeğin her adımını standardize
ederek iş kavramını bilimsel hale getirebileceğini
düşünmüştü. 20. yüzyılın ilk onyıllarında Taylor her işi yapmanın en
iyi (standart) bir yolu, onu yaparken kullanılacak en iyi (standart)
bir aracın, ve o işin tamamlanacağı kararlaştırılmış (standart) bir
zaman dilimi olması gerektiğini iddia etti.</p>
<p>Bu felsefeyle kendini donatan Taylor, dünyanın en iyi bilinen yönetim
gürüsü haline geldi. Yaşadığı zamanda, hatta sonrasında Marx, Freud ve
Franklin ile karşılaştırılacaktı, ki emekçilerinden mümkün
üretkenliğin en fazlasını çekip çıkarmaya iman etmiş kapitalistler, o
verimlilik uzmanları, parça-iş yöntemleriyle ünlü Taylorizm'e
gösterdikleri beğenide yanlız sayılmazlardı. Lenin, kendi ülkesinde
Taylor'un yöntemlerinin sosyalist üretimde kullanılması emrini
verecekti; İlk önce endüstriyelleştirici, sonra komünist olan Lenin
standardizasyon prensibinin en sıkı takipçilerinden biri olacaktı.</p>
<p>Bu kadarla da kalmadı: 2. dalga toplumlarda iş yapmanın tekniğinde
olduğu gibi ise alma yöntemleri de standardize edildi. Özellikle kamu
hizmeti sektöründe ise almak için standart testler kullanıldı, bu
sayede güya bir işe uygun olmayanlar "eleniyordu". Koca endüstrilerde
maaş skalası standardize edildi; öğlen yemek saatleri, tatiller, hatta
yaş tutma zamanları bile bu standardizasyon sürecinden
kurtulamadı. Gençleri bu tür bir iş piyasasına hazırlamak için
eğitimciler de standart müfredat hazırlamaya mecbur kaldı. Binet ve
Terman adlı kişiler tarafından standardize zeka testleri icat
edildi. Okulların not verme sistemi, okula alma prosedürleri, ve
akreditasyon kuralları aynı şekilde standart hale geldi. Çok seçenekli
sınav kavramı hızla topluma yayıldı.</p>
<p>Aynı sırada, kitle medyası tüm topluma standart imajları pompalıyor,
milyonlarca insan aynı reklamları, aynı haberleri, aynı kısa
hikayeleri okuyordu. Azınlık konuşma dilleri bağlamında; merkezi
yönetimlerin baskıcı politikaları kitle iletişimin yayılması ile
birleşince, Welsh ve Alsetyan gibi bölgesel şivelerin, hatta koca
dillerin tamamen yokolma tehlikesi ortaya çıkacaktı. "Standart"
Ingılızce, Fransızca, hatta Rusça diğer "standart olmayan" dillerin
yerine geçmeye başladı. Ülkelerin değişik bölgeleri tıpatıp birbirine
benzemeye başladı; aynı benzin istasyonları, aynı reklam panoları,
aynı ev tipleri manzaranın parçası haline geldi. Standardizasyon
prensibi hayatın her kesitinde kendini gösteriyordu.</p>
<p>Daha derin bir seviyede, endüstriyel medeniyetin ağırlık ve uzunluk
ölçülerini standardize etmesi lazımdı. Bu sebeple endüstriyelleşmeyi
Fransa'yı getirecek olan Fransız Devrimi'nin ilk icraatlarından
birinin ölçü birimlerini standardize etmesi ve yeni bir takvim ortaya
çıkartması raslantı olmamalıdır. [..] Dahası, sabit / standart fiyat
kavramının kendini göstermesidir; Kuzey İrlanda'dan New York'a göç
eden A. T. Stewart dükkanını açıncaya kadar satılan her ürünün fiyatı
Kahire'deki Büyük Çarşı'da olduğu gibi, pazarlık sonucu
kararlaştırılıyordu. Stewart, dükkanındaki her ürünün sabit fiyatı
olduğunu deklare ederek, fiyat standardizasyonunu ortaya çıkardı, ki
böylece devasa boyutlarda mal dağıtım (mass distribution) kavramının
önündeki en büyük engellerden biri de kalkacaktı.</p>
<p>Diğer anlaşmazlıkları her ne olursa olsun, tüm 2. dalga düşünürleri
standardizasyonun verimli olduğunda hemfikir idi. Bu yüzden 2. dalga,
durmak bilmeyen bir standardizasyon uygulanması prensibi üzerinden
toplumdaki farklılıkların dümdüz edilmesi sonucunu getirmiştir.</p>
        </section>          
      </div>
    </body>
</html>
