
<html>
  <head>
      <meta charset='utf-8'>
      <meta http-equiv="X-UA-Compatible" content="IE=edge">
      <meta name="viewport" content="width=device-width, initial-scale=1.0"/>
      <script type="text/x-mathjax-config">MathJax.Hub.Config({  tex2jax: {inlineMath: [["$","$"]  ]}});</script>
      <script type="text/javascript" src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
      </script>
      <link rel="stylesheet" type="text/css" media="screen" href="/tw/css/style.css">
      <link href="https://fonts.googleapis.com/css2?family=Pinyon+Script&display=swap" rel="stylesheet">
      <title>thirdwave</title>
      <link rel="canonical" href="/tw/en/" />
    </head>        
    <body>
      <div id="header_wrap" class="outer">
        <header class="inner">
          <h1 id="project_title">
            <a href="/tw/en/"
               style="font-size: 60px;color:white;letter-spacing: 5px;font-family: 'Pinyon Script', cursive;">TW</a>
          </h1>
          <font color="gray" size="2">Github Mirror</font>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
<h1>Endüstriyel İdeolojilerin Temelleri: Senkronizasyon</h1>
<p>Üretim ve tüketim arasındaki sürekli büyüyen mesafe, insanların zamana
bakışında büyük değişimlere sebep oldu. Serbest olsun, kontrollü
olsun, piyasanın hakim olduğu her toplumda zaman = para desturu hakim
olmuştur, çünkü endüstriyel ekonomilerde büyük paralar ödenmiş
makinaların boş durmasına izin verilemezdi. Bu makinalar da, eşyanın
tabiatına göre, kendi ritimlerine göre hareket ediyorlardı; işte bu
faktör, 2. dalga için önemli bir prensibin daha ortaya çıkmasına sebep
olmuştur: Senkronizasyon.</p>
<p>Aslında en erken insan topluluklarında bile işin belli bir zaman akışı
içinde organize edilmesi kavramı yabancı değildi. Mesela avcıların bir
avı yakalaması için, balıkçıların ağları, kürekleri çekmesi için
birbirlerine zamansal olarak uyumlu halde çalışmaları gerekiyordu [..]
Fakat, en azından 2. dalga'nın makinaları gelinceye kadar,
toplumlardaki çoğu senkronizasyon organik ve doğal olarak ortaya
çıkmıştır. Bu senkronizasyon mevsimlerin değişimi, dünyanın dönüşü,
kalp atışı gibi biyolojik süreçlerin ritmini takip etmiştir.</p>
<ol>
<li>dalga toplumları ise makinaların ritmine göre hareket etmeye
başladı.</li>
</ol>
<p>Fabrika üretimi yaygınlaştıkça, makinaların yüksek masrafı ve bu
makinaların çalışmasının işçiler ile yakın bağlantısı sebebiyle artık
çok daha rafine bir tür senkronizasyon gerekliydi. Eğer fabrikada iş
yapan bir grup, işlerini tamamlamakta geç kalmışsa, bu durum montaj
bantının geri kalanındaki herkesin işi gecikecek anlamına
geliyordu. Bu sebeple tarımsal toplumlarda hiç önemli olmayan dakik
olmak (punctualıty) kavramı sosyal bir gereklilik haline geldi, ve bu
tür toplumlarda birden bire kol saati, masa saati gibi aksesuarlar
yayılmaya başladı. Öyle ki saatler 1790'li yıllarda artık sıradan
eşyalar haline gelmişlerdi. Yani saatlerin topluma yayılması İngiliz
tarihçi E. P. Thompson'a göre 'tamı tamına endüstriyel devrimin daha
fazla senkronizasyon gerektirdiği anda' vuku bulmuş bir hadiseydi.</p>
<p>Benzer şekilde, endüstriyel toplumlarda çocuklara daha küçük yaşlardan
'saatin kaç olduğunu söyleyebilmelerinin" öğretilmesi bir raslantı
değildir. Çocuklar zil çaldığı anda okulda olmaya şartlanırlar, ki
böylece ileriki yaşlarında düdük çaldığında fabrikada, alarm
çaldığında ofiste olma 'yeteneğini' öğrenmiş olurlar. Bu şekilde artık
yapılan her türlü iş zamanlanacak, ufak parçalara bölünerek
sıralanacak, ve gidişatları saniyeden bile küçük birimlerde ölçülmeye
başlanacaktı. "9'dan 5'e" diye bilinen zaman dilimi milyonlarca
çalışanın zaman algısının merkezine oturacaktı.</p>
<p>Senkronize edilen iş hayatından ibaret değildi. Kar amaçlı olsun
olmasın, her türlü politik ortamda, tüm 2. dalga toplumlarında sosyal
hayat saate ve makina gerekliliklerine bağımlı hale getirilmiştir.</p>
<p>Önceden tanımlı belli saatler dinlenmeye ayrılmıştır. Standart
uzunluktaki tatiller, çay / kahve molaları çalışma zamanı arasında
belli aralıklarla yerleştirilmiştir. Tüm çocukların okul zamanları /
eğitim dönemleri belli zamanlarda başlayıp, ve belli zamanlarda
bitecek şekilde tek tip (üniform) olacak şekilde düzenlenmiştir.</p>
<p>Hastaneler, hastalarını sabah aynı saatte uyandırıp kahvaltı
verirler. Yoğun saat (rush hour) zamanında ulaşım sistemleri
bocalar. Yayıncılar eğlence programlarını en fazla izlenme saati
kavramına göre (prime time) zamanlamaya uğraşırlar. Her şirketin
tedarikçisi ve dağıtımcısıyla senkronize hale gelmiş bir tepe (peak)
saati ve sezonu oluşur. Trafik polislerinden tutun, fabrika iş
takipçilerine, oradan zaman / bordro elemanlarına kadar senkronizasyon
alanına odaklanmış (specialist) tipler türeyecektir.</p>
<p>Bu yeni endüstriyel zaman sistemine bazıları direnmiştir. Ve burada
yine cinsiyet farkları ortaya çıkar. 2. dalganın çalışma hayatında yer
alanlar çoğunlukla erkektir [kol kuvvetine dayalı işin ön planda
olması sebebiyle] ve saat-zaman kavramına ilk önce / en çok onlar
şartlandırılırlar.</p>
<ol>
<li>dalga toplumlarında kocalar sürekli karılarının onları
beklettiğinden şikayet ederler. Eşlerinin 'zamana hiç saygıları
yoktur', randevulara 'hep geç kalmaktadırlar'. Fakat buradaki esas
sebep o zamanlarda kadınların makinaya ve dışa bağımlılığı az olan ev
işlerine odaklanmış olmalarıydı. Benzer sebeplerden dolayı şehirli
toplumlar kırsal toplumları küçük görmüştür, çünkü onlar 'yavaş' ve
'güvenilmez' insanlardı. Bu tür şikayetlerin çıkış noktası aslında
aşırı bağımlılık gerektiren 2. dalga toplumlarının, tarla ve ev odaklı</li>
<li>dalga toplumlarıyla olan farklılığındaydı.</li>
</ol>
<p>Ve nihayetinde, 2. dalga'nın toplumlarda baskın hale gelmesi ertesinde
hayatın en özel kısımları bile artık endüstriyel zamanlama sisteminin
emrine girmekten kurtulamaz. ABD'de, SSCB'de, İsveç'te, Singapur'da,
Danimarka'da, ve Japonya'da aileler sabah aynı anda kalkmakta,
kahvaltı etmekte, bir yerlere (ise, okula) gitmekte, çalışmakta, eve
dönmekte, yatağa yatmakta, ve hatta aynı zamanda aşk
yapmaktadırlar. Tüm toplum, endüstriyel saatin tıklamasına göre artık
aynı anda ve birlik halinde hareket etmektedir.</p>
        </section>          
      </div>
    </body>
</html>
