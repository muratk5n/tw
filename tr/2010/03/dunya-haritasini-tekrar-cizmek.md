# Dünya Haritasını Tekrar Çizmek

Parag Khanna, TIME dergisinin onumuzdeki 10 sene icin 10 fikir
bolumunden Ülke sınırları hala insanlığın gelişmesi önündeki en büyük
engel. Muhakkak sınırsız bir dünyanın iyi bir şey olduğunu biliyor
olsak ta, bu onu hayal ederek gerçekleştirebileceğimiz anlamına
gelmemeli. Sınırsız bir dünyayı aktif olarak kurmalıyız. Silahlı
çatışmalar ve ekonomik gelişmenin önündeki engelleri kaldırmak için
hiçbir faktör bu kadar etkili olamaz. Önümüzdeki onyıl içinde dünyanın
yeni bir haritasını çizmek sadece önemli bir hedef değil, ahlaki,
ekonomik ve stratejik bir gereklilik haline gelecektir.  Sınırsız bir
dünya hayali bir ütopya zannedilebilir. Şu anda içinde yaşadığımız
global çağda bile insanların yüzde 90'i doğdukları ülkeleri tüm
hayatları boyunca terketmiyorlar. Bu insanlar için sınırlar hala çok
önemli, hatta bu sınırlar onlar için etraflarındaki şiddetin bir
kaynağı. İsrail-Filistin "tel örgüsü"nden tutun, ABD / Meksika
sınırına kadar sınırları belirlemek, gözetlemek, korumak,
endüstriyel-militer kompleksin en büyük işi.

Diğer yandan, sınırların ihlal edilemezliğine o kadar odaklanmış
durumdayız ki, sınırların tanımlaması / belirlemesi gereken pek çok
oluşun / topluluğun o sınırlarda içten içe çöktüğünü gözden
kaçırıyoruz. Kongo'dan Pakistan'a emperyalizm sonrası ortaya çıkan
düzinelerce ülkenin ya doğru dürüst sınırı yok, ya da olduğu yerde de
bir sınırı haketmiyorlar. Bu gerçek yıllardır zaten ortada olan
anlaşmazlıkları, çözülmez ve kitlenmiş problemler haline getirdi.
Ortadoğu'yu ele alalım. Onyıllarca süren diplomatik didişme, Beyaz Ev
Rose Garden törenleri Ortadoğu'ya hiçbir istikrar getiremedi, ama
altyapının değiştirici gücünü anlamak bu değişimi
sağlayabilir. Filistin devletinin ortaya çıkması önündeki en büyük
engel Batı Şeria ve Gazze'nin birbiriyle hiçbir bağlantısının olmadığı
gerçeğidir. Batı Şeria ve Gazze'yi birbirine bağlayan yollar, tren
hatları, hava ve deniz bağlantılarını inşa etme yönünde yatırım
yapmak, olası bir Filistin devletinin birgün kendi kendine
yetebilmesini sağlayacaktır. Altyapısız bağımsızlık saçmalıktır.

Altyapısız bağımsızlık saçmalıktır. Kürtler bunu çok iyi biliyorlar,
ve Irak denen şeyin resmi olarak kaybolacağı güne hazırlık için
Kanada'dan Norveç'e kadar pek çok ülkeyle petrol anlaşması
yapıyorlar. Eğer bir haritada Osmanlı-sonrası oluşmuş sınırlar yerine
bölgenin petrol boru hatlarını çizmiş olsaydık, bu hatlar bir ok gibi
bölgedeki bağımlılık, ve nüfuz (hem stratejik, hem barış yaratma)
ilişkilerinin doğrultularını gösteriyorlar olurlardı. Nihayetinde,
Kürdistan denize erişimi olmayan, karaya kitlenmiş (landlocked) bir
bölgedir, ve petrolü dışarı çıkarmak istiyorsa, komşularıyla iyi
geçinmekten başka bir seçeneği yoktur.

Aynı şekilde bir İngiliz sömürge dönemi oluşumu olan, Afrika'nın
hristiyanları ve müslümanlarını birarada tutan Afrika'nın 2. en büyük
ülkesi Sudan'ın mevcudiyetini tembel bir şekilde kabul etmeye devam
ediyoruz, bu ülke o kadar büyük ki tam üç tane iç savaşı aynı anda
içinde barındırıyor - biri Darfur'da, biri Güney Sudan'da, diğeri
doğusunda. Daha stabil bir düzen için, Güney Sudan ve Darfur'un
sonradan olacağına şimdiden bağımsızlık kazanması, ve kendilerini
komşuları ile barışçıl şekilde geçinen daha ufak ülkeler olarak
organize etmeleri daha iyi olmaz mı? Bu bölgelerin barış çabaları şu
anda Hartum'daki hiç iyi niyetli olmayan devlet lideri tarafından
sürekli baltalanıyor.

Sudan'ın ötesinde, tüm Afrika ülkelerinin de sınırlarını tekrar
şekillendirilmesi iyi olurdu. Şimdiden bazı yaratıcı fikirler ortaya
çıktı, mesela Büyük Göller bölgesindeki hidroelektrik sınırlar ötesi
projesinin paylaşımı, ya da pek çok ülkeyi kapsayacak çevre koruma
parkları oluşturmak gibi. Güney Afrika benzer bir oluşumu kendi
komşularıyla gerçekleştirmişti zaten. Afrika'nın ekonomik sağlığı ufak
tefek 50 tane ayrı ekonominin birkaç tane büyük ekonomik güce
dönüşmesiyle iyileşebilir.

Küresel ekonomik ve işsizlik krizine çözüm bulmak isteyen siyasi
liderler, dünyanın gördüğü en büyük, gelişigüzel sınırların adam
edilmesi / yokedilmesi projesinden ders almalı: Avrupa Birliği. Şu
anda Avrupa Birliği dünyada barışın hüküm sürdüğü en büyük çok-uluslu
bölgesidir, ve aynı anda en büyük ekonomik oluşumudur, 27 ülke, 450
milyon insan, $20 trilyon GDP'ye sahiptir. Politik coğrafyamızın
üzerinde yara izleri gibi duran sınırların oluşturduğu problemleri
çözmenin yolu onların delerek iki taraftaki insanları
birleştirmektir. Eğer şimdiye kadar sınırları korumak için
harcadığımız paranın yüzde 10 kadarını bile onları aşmak için
harcasak, önümüzdeki onyıllar şimdikinden çok daha iyi olacaktır.
