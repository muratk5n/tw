
<html>
  <head>
      <meta charset='utf-8'>
      <meta http-equiv="X-UA-Compatible" content="IE=edge">
      <meta name="viewport" content="width=device-width, initial-scale=1.0"/>
      <script type="text/x-mathjax-config">MathJax.Hub.Config({  tex2jax: {inlineMath: [["$","$"]  ]}});</script>
      <script type="text/javascript" src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
      </script>
      <link rel="stylesheet" type="text/css" media="screen" href="/tw/css/style.css">
      <link href="https://fonts.googleapis.com/css2?family=Pinyon+Script&display=swap" rel="stylesheet">
      <title>thirdwave</title>
      <link rel="canonical" href="/tw/en/" />
    </head>        
    <body>
      <div id="header_wrap" class="outer">
        <header class="inner">
          <h1 id="project_title">
            <a href="/tw/en/"
               style="font-size: 60px;color:white;letter-spacing: 5px;font-family: 'Pinyon Script', cursive;">TW</a>
          </h1>
          <font color="gray" size="2">Github Mirror</font>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
<h1>3. Dalga</h1>
<p>Kitapları Çin yönetimi tarafından 80 yıllarının başında keşfedilmiştir
ve akabinde milyonlarca basılan kitabı bu ülkenin gelişmesi için en
önemli kaynaklardan biri haline gelmiştir. Öyle ki, kendisinin
Iİİ. Dalga (Third Wave) adlı kitabı, Çin'de "Deng Xiaoping'den Seçme
Yazılar" adlı eserinden sonra satılan en çok basılan/satılan kitap
olma rekorunu halen elinde buludurmaktadır. Amerika'da, 90'lı yıllarda
meclis başkanlığı yapan Newt Gingrich, kendisini Toffler'in en eski
okurlarından biri olarak lanse etmekten hiç çekinmiyordu. Üstad, tüm
Fortune 100 şirketlerine, dünya liderlerine, şahsiyetlerine
danışmanlığıyla bilinir.</p>
<p>Blog'un ilerleyen yazılarında "üre-ketim" (prosüming) gibi kavramları
işleyeceğiz. Fakat bu yazıda, Türkiye'nin açıl ihtiyaçları sebebiyle,
daha antropolojik ve sosyolojik fikirlerine sığınmamız gerekecek.</p>
<p>Ama ondan önce kısa bir dünya tarihi...</p>
<p>Toffler'a Göre Tarih</p>
<p>İnsanlık tarihini pek çok şekilde bölmek mümkündür. Yazı öncesi,
sonrası, İsa öncesi, sonrası. Fakat Üçüncü Dalga eserine göre bunlar
en önemli bölüm noktaları değildir. Bu teze göre, insanlık tarihi 3
parçaya bölünmelidir çünkü tarihimizde gündelik hayatımızı derinden
etkileyen 3 büyük akım meydana gelmiştir. Bunlardan ilki organize
tarıma geçiştir. Diğeri sanayileşmedir ve en yeni gelen akım ise,
servis/bilgi ekonomisine geçiştir.</p>
<p>Bu bölünüsün sebebi, Toffler'a göre sosyal düzenlerin ortaya
çıkmasında bu akımların en büyük belirleyici olmasıdır. Mesela,
organize tarım, köylü sınıfını yaratmıştır ve bu sınıfın kendine has
kuralları, zaman/mekan anlayışı vardır. Köylü, hep sabit, aynı yerde,
pek değişmeyen büyük aileli bir ortamda yaşar. Fikri çeşitliliği
yoktur. Üretimi kendisi içindir, ürettiği fazlayı ise (eğer varsa)
tepesinde demir yumrukla onu yöneten bir adam kendisinden gasp ederek
kontrol etmeye çalışır.</p>
<ol>
<li>dalgada ise, sanayileşme başgösterir. Sabit toprak yerine, merkeze
"fabrika" oturtur. Ama fabrika, ülkenin herhangi bir yerinde
olabileceği için, büyük aileler bu sisteme yaramaz. Bu sistem,
fabrikada çalışmaya hazır oradan oraya sürüklenebilecek daha ufak
ailelere ihtiyaç duyar. İşte "çekirdek aile" denen oluş, direk sanayi
akımı için gereken bir kavram olarak ortaya çıkar. Bu sistemden ailede
baba çalışacak, ama hala çocuklara bakılması gerektiği için anne evde
çocuklara bakacak ve ataerkil bir sistem oluşacaktır. Zaman kavramı</li>
<li>dalgada büyük bir değişikliğe uğrar. Köylünün yavaş olan hayati,
sanayi toplumunun aşırı senkronize, dakiklik gerektiren dünyasına
uymaz. Bu uyum sırasında ortaya çıkan sorunları gören İngilizler, bu
uyumu hızlandırmak için yaygın eğitim (mass education) sistemini
devreye sokmuşlardır. Günümüzdeki okul, sınıf, öğretmen anlayışı direk
bu ihtiyaca cevaptan oluşmuştur. Bu sistemde çocuklar bilgi
öğrenmekten çok, zil çalınca bir yerde olmayı, amirden (öğretmen) emir
almayı, tekrara dayanan (aynı formülü kullanarak değişik problemleri
çözmek gibi) işleri yapmayı öğrenirler. Bir fabrikadaki "bantta"
onlara bu tür tekrar bazlı yetenekler gerekecektir.</li>
</ol>
<p>Zannedilenin aksine, bu sistem demokrasiyi doğurmaz. Sanayi ürünleri
birbirine benzeyen ürünlerdir, ve tekrara dayanan işlemlemlerden
çıkarlar ve bu yüzden sanayi akımı, toplumda bir "tek tipleşmeyi"
doğurur. Ayrıca, hammeddenin fabrikaya, ürünün piyasaya ulaşması için
herşeyin mümkün olduğu kadar çok entegre olması gerektiği için,
bunların idaresi için merkezi bürokrasi gerekecektir. Ve işte tüm bu
insan benzerliği, entegrasyon, bürokrasi gibi ihtiyaçlardan bildiğimiz
"ulus devlet" kavramı ortaya çıkar.</p>
<p>Türkiye'de Cumhuriyet bu şekilde bir sanayileşme
projesidir. 2. dalgaya aittir.</p>
<ol>
<li>dalgada ise servis/bilgi teknolojileri ön plana çıkar. Ürünlerde
önce ürün farklılaştırma ihtiyacından gelen "kişiselleştirme"
başgösterir, ki bunları üretecek insanların da bireyselleşmeleri
hızlanır. İnsan değeri bir iş bantına katılma kapasitesi ile değil,
tek başına bilgi idaresi, karar alma yeteneği ile ölçüleceği için, bu
sistemde merkezileşmek ve tek tipleşmek bozulmaya başlar. Zaten
yaşamın artan hızı, alınması gereken kararları çoğaltacaktır ve
bürokrasi, tek merkez bu kararlara yetişememeye başlayacaktır. Klasik
ulus devlet kavramı 3. dalgada çözülmeye başlar.</li>
</ol>
<p>Bu kavramlara bakarsak, ülkemizde olanları daha rahat anlayabilmiş
oluruz. ABD ülkesinde 1. dalga asılmış, 2. dalga neredeyse sona ermiş
ve 3. dalgaya geçmiş olmanın doğal sorunları (zamanın şartları
gereğince) yaşanmaktadır. Fakat ülkemizde 1.,2. ve 3. dalgaların hepsi
de aynı anda mevcuttur! Biz, köylü sınıfını hala yokedebilmiş değiliz,
sanayileşmeyi bir ölçüde başardık ama artık önemli bir kısmimiz da
servis/bilgi ekonomisinde yaşamaktadır. İşte kafa karışıklığımız da
buradan kaynaklanıyor.3. dalgada ise servis/bilgi teknolojileri ön
plana çıkar. Ürünlerde önce ürün farklılaştırma ihtiyacından gelen
"kişiselleştirme" başgösterir, ki bunları üretecek insanların da
bireyselleşmeleri hızlanır. İnsan değeri bir iş bantına katılma
kapasitesi ile değil, tek başına bilgi idaresi, karar alma yeteneği
ile ölçüleceği için, bu sistemde merkezileşmek ve tek tipleşmek
bozulmaya başlar. Zaten yaşamın artan hızı, alınması gereken kararları
çoğaltacaktır ve bürokrasi, tek merkez bu kararlara yetişememeye
başlayacaktır. Klasik ulus devlet kavramı 3. dalgada çözülmeye başlar.</p>
<p>Toffler'a göre nerede bir çatışma, siyasi kapışma var ise, orada
dalgalar arası bir fay hattı aramak gerekir. O zaman, son zamanda olan
çatışmalara bakarak kimin hangi dalganın parçası olduğunu
görelim. Ulus-devlet bekçisi Kemalist'ler 2. dalganın savunuculuğunu
yapmaktadırlar. Merkez bürokrasi, tek tipçilik (Türk ulusu etiketi
altında) gibi sanayi kavramlarını savunmaktadırlar.</p>
<p>Karşılarında kim vardır? 1. dalgada olan köylüler mi?</p>
<p>Bir derece evet fakat artık çoğunlukla hayır. Kemalist'lerin büyük bir
hatası şudur: O köylülerden büyük bir kısmi şehre göçetmiş,
servis/bilgi ekonomisine geçmiş, ve bireyselleşerek
giysi/kıyafet/hayat tarzları ile bu bireyselliklerini yaşamayı
istemektedirler. Yani Cumhuriyetçiler 1. dalgayla savaştıklarını
zannetmekte fakat aslında 3. dalga ile karşı karşıya gelmektedirler.</p>
<p>Gelecek Şoku</p>
<p>Dahası da var: Toffler, 70'lerde yazdığı Gelecek Şoku adlı kitabında
3. akımın doğal sonucu olarak 24 saat 7 gün "işleyen" dünyanın, bir
insanın duyularını, karar verici/bilgi işleyici beynini bombardına
tutacağından bahsetmektedir. Araştırmalara göre beynimiz, "farklı
olanı" işler, bu sebeple karanlıkta gözümüz görmez ama hareketi
farkederiz. Fakat bu beyin, çok fazla "değişim" ile ardı ardına
bombardına uğrarsa, uyuyamamak, yorgunluk, sonra kızgınlık sonra aklı
mekanizmalarında tıkanıklık gibi sonuçlar başgösterir çünkü her
insanın sınırlı bir "değişiklik kapasitesi" vardır. 2.'dan 3. dalgaya
geçen toplumlarda şiddet, ruh hastalığı gibi problemlemlerin daha sık
başgöstermesinin sebepleri bu "değişim enflasyonunda" aranmaktadır.</p>
<p>Değişimi yok edemeyiz çünkü bunu kontrolümüz dışındaki yerler
yaratır. Ama bu değişimi idare edebiliriz. İş/günlük hayatta çok fazla
değişim olabilir, o zaman hayatımızın bazı alanlarında "değişim
azaltması" gitmek bir çözümdür.</p>
<p>Bunu insanlar çoğunlula bir alt-kültür seçerek yaparlar. Bunun için
"sörfçü","metalci" gibi bir alt-kültüre dahil olunarak o grubun
seçenekleri benimsenir ve böylece hayatta yapılan daha geniş seçim
yelpazesi daraltılmış olur. Bir motorsiklet çetesinin (ABD'de Hell's
Angels gibi) elemanları hep siyah renkli deri ceket giyerler, bu
sayede bu gruba dahil olan kişi artık her gün üstüme ne giyeceğim
kaygısından kurtulmuş olacaktır. Her gün siyah, deri ceket giyecektir.</p>
<p>Türkiye'de 2. dalganın korktuğu, çekemediği bazı insanlar da, aslında
hayatlarının bir bölümünde seçim daraltması yapmışlardır. Çok fazla
değişen dünyada, değişmeyen bir ada onların başına taktığı türbandır,
gidilen camidir. Bu bağlamda, her akşamüstü Starbucks'a giden
birisinden farklı değildirler. İnsanın ritüel ihtiyacı aslında mistik
bir ihtiyaç değildir - tamamen tekrar, aynılık yaratma amaçıyla
oluşmuş bir çözümden ibarettir.</p>
<p>Ve işte bu iki faktör sebebiyle Türkiye'de çetin kızışmalar meydana
gelmektedir çünkü 2. dalga takipçileri sıkı endüstriyelleşme
projesini, zamanı geçmesine rağmen, sürdürmek isteyerek değirmen
kovalamayı sürdürmektedirler. Bunu kültürel yansımaları bile
Toffler'in eserlerinden çok net anlaşılabilir. Mesela
(Cumhuriyetçi'lerin çok sevdiği) klasik müzik, aslında ileri değil
endüstriyel bir kavramdır - bir senfoni orkestrası, aynen bir fabrika
gibi, değişmez bir spesifikasyona dayalı bir müzik (fabrika ürünü)
üretir, bu üretim çok net bir hiyerarşi ve senkronizasyon altında
yapılır, orkestra şefi, bant başındaki müdürdür, müzisyenler ise
işçidir. Orkestrada çok kişi çalar çünkü eski zamanlarda amfi sistemi
(bilahere elektrik) yoktur, fazla ses çıkarmak için fazla insan
gerekir. Yani 2. dalganın parçası olan klasik müzik, aslında geri
kalmış bir kavramdır. Sanayi çağının bir parçasıdır.</p>
<p>Devami: Endustriyel Ideolojilerin Temelleri</p>
<p>[1] Toffler, A. 1970, Future Shock</p>
<p>[2] Toffler, A. 1980, Third Wave</p>
        </section>          
      </div>
    </body>
</html>
