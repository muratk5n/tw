# AB

[Roportaj](http://www.milkeninstitute.org/pdf/toftran.pdf)

Avrupa kaybettiği yarım yüzyılı ne yapıp edip telafi etmek zorunda. AB
projesinin bir fanatiği olmadığımı söylemek zorundayım. Bunu söylemek
biraz tepki çeken bir söylem olabilir, AB taraftarları AB karşıtlarını
neredeyse izole etmiş durumda. Karşı tarafa siz Nazi'siniz, vs. gibi
laflar sarfedebiliyorlar. Ama AB birinin projesini sevmemenin aşırı
sağcı olmaktan başka sebepleri de olabilir.

Iİ. Dünya Savaşı'nın sonunda Robert Schumann, Jean Monet ve Adenauer
gibi insanların liderliğinde Avrupa'nın iki büyük problemi
vardı. Birincisi Almanya ve Fransa'nın ekonomisini entegre etmek ve
böylece üçüncü (!) bir savaşa engel olmaktı. Bunu yaparken demir/çelik
ve kömürden başladılar, ve birleşmeyi genişlettiler. Böylece Almanya
iyice "bağlanıp" Avrupa'ya hükmetmeyecekti (dominate) vs (tabii şu
anda bunu yine de başardı o başka mesele).

İkinci problem, Avrupa'nın sanayisel tabanının yokolmuş olmasıydı. Bu
altyapı tekrar inşa edilmeliydi. Ve bu başarıldı.

Fakat bu yapıldıktan sonra Avrupa bunu habire yapmaya devam etti!
Sanki o arada bilgisayar hiç keşfedilmemiş gibi yollarına devam
ettiler. Ve sonuca bakınız: Kim ne derse desin, bugün bariz olarak
ortadadır ki Avrupa Dijital Devrimi kaçırmiştir.

Dünya çapında İT sektöründe en önlerde olan tek bir Avrupa şirketi
sayabilir misiniz? Nixdorf? Battı. Olivetti? Kapandı. Honeywell Bull?
Yokoldu. İngiltere'deki İÇL Fujitsu'ya ait. Avrupa'dan çıkan tek dünya
çapındaki yazılım şirketi SAP, IBM'de çalışan beş kişi tarafından
başlatılmıştır. Ancak Avrupa merkezini geçerseniz, Avrupa uçlarında
Finlandiya'da Nokia, İsveç'te Nokia'yı bulabilirsiniz.

Avrupa niye bu durumda? Çünkü son elli senede birinci dalga olan
tarımı desteklemeyi seçtiler. Yani üçüncü dalgayı besleyeceklerine,
ikinciyi geçin, en geri olan birinci dalgayı beslediler! Bilim,
teknoloji, İT gibi alanları aç bıraktılar. Ondan sonra da arkalarına
yaslanıp "niye bizim ıssızlerimiz ABD'nin iki katı?" diye
düşünüyorlar.. Eh çünkü sanayi işlerinizi de artık Çin'e
kaybediyorsunuz. Avrupa'da en üst seviyedeki elitlerin stratejik
bağlamda çok fena çuvalladığına şüphe yok. Bugün bile (2000)
Avrupa'nın 100 milyar dolarlık bütçesinin yarısı tarıma gidiyor! Bu
lobiye arıcılar ve tütüncüler gibi çok etkili lobiler dahil.

Aslında Avrupa'nın ileri atlaması için beyin altyapısı çok yerinde:
Mesela çok kuvvetli ilaç ve kimya know-how'ı var. Düşünürdünüz ki
insanlar bu altyapıyı kullanıp, sonraki aşama olan biyoteknolojiye
geçebilsin. Ama Avrupa'lılar biyolojik olarak değiştirilmiş
yiyeceklerden veremli görmüş gibi korktukları için bu alana da
girmiyorlar! Bu anlamsız korku yüzünden gördükleri her biotech
şirketini kapatıyorlar ve kendilerini ayaklarından vurmuş
oluyorlar. Biyo-yiyecekler hakkında bazı çekincelerin olması anormal
mi? Değil tabii ki. Ama korkuları bir histeri seviyesinde. Gazeteleri
"Frankenstein Yiyecekler" gibi başlıklar atıyorlar, bunlar
saçmalık. Çoğu da Fransa'nın "korumaçı" kültürünün ABD ihracatını
engellemeye yönelik tabii ki.

