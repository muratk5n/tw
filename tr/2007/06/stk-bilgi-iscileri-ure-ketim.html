
<html>
  <head>
      <meta charset='utf-8'>
      <meta http-equiv="X-UA-Compatible" content="IE=edge">
      <meta name="viewport" content="width=device-width, initial-scale=1.0"/>
      <script type="text/x-mathjax-config">MathJax.Hub.Config({  tex2jax: {inlineMath: [["$","$"]  ]}});</script>
      <script type="text/javascript" src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
      </script>
      <link rel="stylesheet" type="text/css" media="screen" href="/tw/css/style.css">
      <link href="https://fonts.googleapis.com/css2?family=Pinyon+Script&display=swap" rel="stylesheet">
      <title>thirdwave</title>
      <link rel="canonical" href="/tw/en/" />
    </head>        
    <body>
      <div id="header_wrap" class="outer">
        <header class="inner">
          <h1 id="project_title">
            <a href="/tw/en/"
               style="font-size: 60px;color:white;letter-spacing: 5px;font-family: 'Pinyon Script', cursive;">TW</a>
          </h1>
          <font color="gray" size="2">Github Mirror</font>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
<h1>STK, Bilgi Iscileri, Ure-ketim</h1>
<p>Köyden şehire taşınılıp ekonominin ek dinamizmiyle insanların sürekli
yer değiştirmesi sebebiyle, "komşuya" yardım, sokaktaki "yaşlı insan"
vb. gibi kavramlar aşıntıya uğrar. İnsanların eskiden yardım
edebileceği "yakınındaki" bu insanlar sürekli değişim gösterdikleri
için, "tanıdıklık" etiketlerini kaybederler ve bir yardım hedefi olma
özellikleri azalır.</p>
<p>Fakat insanların bir yardım kapasitesi mevcuttur, hatta bu tür yardıma
kendilerinin de ihtiyacı da vardır, özellikle ekonominin geliseceği
ileri zamanlarda bencil ihtiyaçların rahat şekilde tatmini sonrası, bu
tür yardımsal ihtiyaçların daha çok ortaya çıkacağı düşünülmektedir.</p>
<p>Amerika şu anda bu artış noktasındadır. 1989 sayılarına göre, çalışma
yaşındaki her yetişkinden biri, Selamet Ordusu (Salvation Army),
Kızılhaç, Kız İzciler gibi hayır gruplarında para beklentisi olmadan
çalışmaktaydı. Bu sayı, belirtilen yıl itibariyle 80 milyonun
üzerindeydi [1].</p>
<p>Ünlü bir yönetim guru'şu olan Peter Drucker'a göre STK'lere harcanan
zamanın gittikçe artmasının sebebi, bu kurumların açık bir "misyona"
sahip olması, böylece katılımcılarına gittikleri hedefe hakkında açık
bir yön sağlayabilmesi ve "insanlığa yardım" güdülerini tatmin
etmeleri için bilinen bir giriş noktası sağlamalarıdır. Artık
komşunuzu tanımıyor olabilirsiniz, ama herkesin bildiği bir STK'ye
girerek yönlendirilmeniz sonucu komşunuzun yardıma ihtiyacı olduğunu
öğrenerek ona yardım etmeye başlayabilirsiniz (ya da başkasının
komşusuna yardım edersiniz).</p>
<p>STK'lerden Alinacak Dersler</p>
<p>Tatmin duygusunun, bilgi üretkenliğini tetiklemek için etkin bir
faktör olduğu da düşünülmektedir. Peter Drucker'a göre bu, artık bilgi
işçilerini yöneten yöneticilerin STK'lerden öğreneceği en önemli
derslerden biridir çünkü sanayi şirketinde, mesela montaj bantında
optimizasyon ile kazanımlar sağlanması mümkün iken, bilgi çağı'nda bu
kavramı uygulamak ne yazık ki mümkün değildir. Ünlü bir Japon
yöneticisinin söylemiş olduğu gibi "işçime saat 8'de işbaşında
olmasını söyleyebilirim, ama mühendise saat 11'de iyi bir fikre sahip
olmasını isteyebilir miyim?". STK'ler, hayata "anlam" kazandıran
misyonları ile yüksek üretkenlikte iş elde edebilmektedirler çünkü iyi
bir hedef, yaratıcılığı tetiklemektedir.</p>
<p>Ekonomi Disi</p>
<p>STK'lerin artışı, yeni çağın gayrı-merkezi düşünce yapısına
uymaktadır. Daha da ilginci, STK'lerde yapılan ve aslında "ekonomik
olan" bir aktivitenin ekonomist'ler tarafından halen ölçülmemesidir
(çünkü çalışanlara para ödenmemektedir). Drucker'in verdiği rakamlara
göre STK'lerde harcanan iş zamanının 10 milyon tam zamanlı kişinin
çalışma zamanına eşit olduğu anlaşılmaktadır. Bu kavram, üre-ketim
(prosüming), yani kendi ihtiyacın için üretim kavramı ile
birleştirildiğinde, ortaya ölçülmeyen dehşet boyutlarda bir ekonomi
ortaya çıkmaktadır. Linux kavramının 90'li yıllarda ancak "borsaya"
çıktıktan sonra ortaya çıktığını zanneden ekonomistler bu yüzden pek
çok trendi geriden takip ettiklerini gösteriyorlar.</p>
<p>Bilgi şirketleri, bu yeni kavramları idare etmeyi öğrenmelidir. Mesela
Google, üre-ketimin ürünlerinin kendini beslemesi için şu çözümü
bulmuştur: Her programcı, vaktinin %10'unu kendi projelerinde
harcamakta serbesttir. En iyi ürünlerin bir ihtiyaca dönük, ve
insanların en iyi kendi ihtiyaçlarını bileceği gözleminden hareketle
(ki bu üre-ketim kavramının belkemiğidir), innovasyonu kapitalize
etmek isteyen bu atılım sayesinde mesela Google News kullanıma
açılmıştır. Bu Google projesi, tek bir kişinin aslında kendisi için
haberleri toplayan bir program yazması ile başlamıştı.</p>
<p>Bir diğer ekonomi dışı ve önemli bir kavram, insanların kışisel
bilgisayar "boş zamanını" ağır hesapların yapılmasına yardım için
başka bir projeye "borç" vermesi kavramıdır. Mesela benim şahsen evde
sürekli açık olan ve dosya indirmekle meşgul bir Linux bilgisayarım
var. Dosya indirmek net odaklı (network intensive) bir işlemdir,
işleyici (CPU intensive) bir işlem değildir - bu yüzden açık bu
bilgisayarın işlem yapmak için boş vakti vardır. Eh bilgisayar madem
açık, biz de bu işlem zamanını, hayır için, bir projeye bağışlamak
istedik.</p>
<p><a href="http://boinç.berkeley.edu/">BOİNÇ</a> altyapısı, bunu yapmanızı
sağlıyor. Hesap-zamana ihtiyacı olanları, fazla işlemci zamanı olan
insanlar ile bir istemci/servis ikili program üzerinden buluşturan bu
proje, aklınıza gelebilecek her türlü projenin ağır hesap istekleri
ile doludur. Mesela
<a href="http://en.wikipedia.org/wiki/SETİ%40home">SETİ@Home</a> ile dünyaya
uzaydan gelen radyo dalgaları arasında bir uzaylılardan (!) mesaj olup
olmadığını aramaya yardım edebilirsiniz,
<a href="http://en.wikipedia.org/wiki/Einstein%40Home">Einstein@Home</a> ile
çekimsel dalga verisi içinde nötron yıldız varlığını aramaya yardımcı
olabilirsiniz. Bizim katıldığımız proje, biyoteknolojiye yardım
amaçlı, protein-ligand etkileşimlerini inceleyerek hastalık tedavisi
için sonuç almaya uğraşan <a href="http://doçking.utep.edu/">Doçking@Home</a>
projesidir. Bu projeye katılan onbinlerce insan (ve bilgisayar) vardır
ve bulunan sonuçlar da tüm araştırmacılar ile açık bir şekilde
paylaşılacaktır. Yani ciddi bir işlem gücü bedava olarak insanlık
hayrina kullanılmaktadır ve tamamen ölçülen ekonominin dışındadır. Bu
projeye katılan insanlar dünyanın dört bir yaninda yaşayan
insanlardır.</p>
<p>Yeni çağda ekonomik aktivite işte bu gibi anormal kanallardan akmaya
başladığı için, buna bağlı olarak politik ve uluslararası güç te
anormal kanallardan akmaya başlayacaktır. Bu kanalları en iyi gören ve
kapitalize edebilen, kazanır. İletişim teknolojileri bildik sınırları
(ulus-devlet) rahatça aşan sermaye, STK'ler, dinler, yeni medya gibi
yeni aktörler ortaya çıkarmaktadır. Sınırlı miktarda "kaynağın"
sınırlı miktarlarda işlenebildiği ölçüde kar elde eden "eski ekonomi"
ve bu ekonomiyi baz alan siyaset, kaynağı "sonsuz (bilgi)" kopyalanma
kapasitesi sonsuz (çünkü dijital kopyalamanın masrafı sıfıra yakın)
bilgi ürünleri karşısında şaşkın halde kalacaktır. Çünkü üretim
şeklinin değiştiği toplumda, ekonominin ve ona bağlı olarak siyasetin
ve tüm diğer kurumların değişmemesi mümkün değildir.</p>
<p>[1] Drucker, P., Classic Drucker</p>
        </section>          
      </div>
    </body>
</html>
