
<html>
  <head>
      <meta charset='utf-8'>
      <meta http-equiv="X-UA-Compatible" content="IE=edge">
      <meta name="viewport" content="width=device-width, initial-scale=1.0"/>
      <script type="text/x-mathjax-config">MathJax.Hub.Config({  tex2jax: {inlineMath: [["$","$"]  ]}});</script>
      <script type="text/javascript" src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
      </script>
      <link rel="stylesheet" type="text/css" media="screen" href="/css/style.css">
      <link href="https://fonts.googleapis.com/css2?family=Pinyon+Script&display=swap" rel="stylesheet">
      <title>thirdwave</title>
      <link rel="canonical" href="/tw/en/" />
    </head>        
    <body>
      <div id="header_wrap" class="outer">
        <header class="inner">
          <h1 id="project_title">
            <a href="/tw/en/"
               style="font-size: 60px;color:white;letter-spacing: 5px;font-family: 'Pinyon Script', cursive;">TW</a>
          </h1>
          <font color="gray" size="2">Github Mirror</font>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
<h1>İttihatçılar Öncesi Milliyetçilik</h1>
<p>N. R. Keddie araştırması</p>
<p>İlk bakışta Pan-İslam çoğunlukla geleneksel İslam'dan kaynaklanıyor
gibi gözükebilir, çünkü İslam düşünürleri tüm inananların birliğinden
bahsetmişlerdir [..] Fakat bu ideolojiye daha yakından bakınca
Pan-İslam'ın modern milliyetçi akımlarla daha fazla benzerliği olduğu
görülür [..]</p>
<p>[Pan-İslamcı] Cemalettin al-Afghānī adlı düşünürün İslam hakkında
yazdıklarına bakınca bu yazıların milliyetçilikle özdeşleştirilen pek
çok kavramı aynen taşıdığını görürüz. Çok agresif bir kültürel
alınganlık / defansif duruşu vardır, sürekli İslam'ın ve onun
parçaları olan insanların Hristiyan Batı'dan daha üstün olduğunu
gösterme çabaları vardır, Batı zaten sadece İslam'dan aldıklarıyla
ilerlemiştir [vs ..].</p>
<p>Abdülhamid'in yönetiminin yaptıklarına gerçekçi bir şekilde bakılırsa
[..] Yıldız Sarayı'nın niye 19. yüzyıl [..] devrimcileri için bir
sığınak olduğunu anlarız [..] Pan-İslam içinde sonradan yerel
milliyetçiliklere aktarılacak öğeler vardı; Batı'ya düşmanlık,
özellikle Batı akınlarına ve istismarlarına karşı tepki mevcuttu,
geçmişteki bir "altın çağ" ile kendini özdeşleştirme çabaları
görülüyordu. Bu çağ hem "modern[imsi]" bazı kurumların olduğu, hem de
askeri başarıların olduğu bir dönem olacak şekilde özel olarak
seçilmişti [..]. Ve tüm bu öğeler takip eden milliyetçilik akımlarına
aynen aktarılacaktı, ki bu akımlar Ortadoğu'da Pan-İslam düşüşe
geçtikten sonra kuvvetlenmeye başladılar. Sadece düşünür Afghānī
değil, ilk İranlı, Mısırlı ve Arap milliyetçiler, ve Pan-Türkçülerin
büyük çoğunluğu aynı anda hem Pan-İslamcı, hem de milliyetçiydi [..].</p>
<p>Pan-İslam, Afghānī sonrasında da milliyetçilikle bağlantısını
kesmedi. Dikkate değer sayılabilecek en son Pan-İslam uygulaması, ki
Hintli Pan-İslamcılar tarafından başlatılmıştı ve Osmanlı halifesini
sembol kabul ediyordu, aynı zamanda milliyetçi ve İngiltere'ye karşı
duran bir anti-emperyal karakter taşıyordu [..].</p>
<p>[1] Abdülhamid'in zamanındaki Pan-İslam'ın milliyetçi ögeleri
barındırması yanında, İttihatçılar da yönetime geldikten sonra
Pan-İslamik icraatlara devam etmiştir. "O gitti bu bitti, o geldi bu
başladı" türünde yorumlar yapılmadan önce bu süreçlerin iyi
anlaşılması gerekiyor.</p>
        </section>          
      </div>
    </body>
</html>
